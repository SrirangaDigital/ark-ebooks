<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಭಾಸಕವಿ</title>
	<link type="text/css" rel="stylesheet" href="css/style.css" />
</head>
<body class="maintext">
	<div class="footnote">
		<aside epub:type="footnote">
			<p class="footnote-head">Footnotes</p>
		</aside>
		<aside epub:type="footnote" id="id-001-01">
			<p>* “ಪಂಚರಾತ್ರ” ದ ನಿಬಂಧನೆ, ಘಟೋತ್ಕಚನ ದೌತ್ಯ, ದೃತರಾಷ್ಟ್ರನು ದುರ್ಜಯ ಮಾಲವಿ ಪೌರವಿಯೊಡನೆ ರಣರಂಗಕ್ಕೆ ಬಂದು ದುರ್ಯೋಧನನನ್ನು ಕಾಣುವುದು, ಪ್ರತಿಮಾಗೃಹ, ರಾಮನು ಸಮುದ್ರವನ್ನು ಬಿಡಿಸಿಕೊಂಡು ಹೋಗುವುದು, ಕೃಷ್ಣನು ಏಳನೆಯ ಮಗುವಾಗಿ ಹುಟ್ಟಿದ್ದು, ಮಧೂಕ ಋಷಿಯ ಶಾಪ_ಇತ್ಯಾದಿ.</p>
		</aside>
		<aside epub:type="footnote" id="id-001-02">
			<p>* ಕೀತ್ ರವರ ‘ಸಂಸ್ಕೃತ ನಾಟಕ’ – ಪುಟ ೫೭ ಇತ್ಯಾದಿ</p>
		</aside>
		<aside epub:type="footnote" id="id-002-01">
			<p>ಭಾಸನು ೨೩ ನಾಟಕಗಳನ್ನು ಬರೆದನೆಂದು ಪ್ರತೀತಿ ಇರುವಂತೆ ತೋರುತ್ತದೆ. ಪ್ರಿಯದರ್ಶಿಕಾ ನಾಟಕದ ಭೂಮಿಕೆ (ಶ್ರೀರಂಗಂ ೧೯೦೯) ಪುಟ XXIII: -</p>
			<p>“ಶ್ರೀಮತಾಂ ಶ್ರೀನಿವಾಸಶಾಸ್ತ್ರಿಣಾಂ ಪುಸ್ತಕ ಶಾಲಾಯಾಂ ಭಾಸಸ್ಯ ಕಿರಣಾವಳೀ ಮುಕುಟತಾಡಿತಕೋದಾತ್ತ ರಾಘವಾನಿ ನಾಮ ನಾಟಕಾನಿ ಪೂರ್ವಂ ಕದಾಚಿತ್ಸಂಗೃಹೀತಾ ನ್ಯಾಸನ್, ಸ್ವಯಂ ಚ ವಿಲೋಕಿತಾನಿ, ತತ್ರ ಉದಾತ್ತ ರಾಘವಪ್ರಸ್ತಾವನಾಯಾಂ ಭಾಸಕವಿರಾತ್ಮಾನಂತ್ರಯೋವಿಂ ಶ ತೇ ರೂಪಕಾಣಾಂ ಕರ್ತಾರಂ ಪ್ರಸ್ತೌತೀತಿ ಶ್ರೀನಿವಾಸಶಾಸ್ತ್ರಿಣಾಮವರಜೈ ಶ್ರೀಮದ್ಭಿರ್ನಾರಾಯಣಶಾಸ್ತ್ರಿಭಿರುಚ್ಯ​ತೇ.”</p>
			<p>ಈ ಹೇಳಿಕೆಯಿಂದ ಭಾಸನು ಕಿರಣಾವಳಿ ಮುಕುಟತಾಡಿತಕ ಉದಾತ್ತ ರಾಘವ ಮುಂತಾದ ನಾಟಕಗಳನ್ನು ಬರೆದಿದ್ದನೆಂದಾಗುತ್ತದೆ. ಇವು ಮತ್ತೆಲ್ಲೂ ಪ್ರಸಿದ್ಧವಾಗಿಲ್ಲ. ಆದ್ದರಿಂದ ಮೇಲೆ ಕಂಡ ಗ್ರಂಥಗಳನ್ನು ನೋಡಿದ ಹೊರತು ನಾರಾಯಣ ಶಾಸ್ತ್ರಿಗಳ ಈ ಹೇಳಿಕೆಗೆ ಪ್ರಾಮಾಣ್ಯ ಕೊಡಲಾಗುವುದಿಲ್ಲ.</p>
		</aside>
		<aside epub:type="footnote" id="id-002-02">
			<p class="verse">* ಭಾಸನಾಟಕಚಕ್ರೇಪಿ ಛೇಕೈಃ ಕ್ಷಿಪ್ತೇ ಪರೀಕ್ಷಿತುಂ ।<br />
			ಸ್ವಪ್ನವಾಸವದತ್ತಸ್ಯ ದಾಹಕೋಭೂನ್ನ ಪಾವಕಃ ॥ (ಸೂಕ್ತಿ ಮುಕ್ತಾವಳಿ)</p>
			<p>ಜಯನಾಥನ (೧೨ನೆಯ ಶತಮಾನ) ಪೃಥ್ವೀರಾಜ ಚರಿತದಲ್ಲಿಯೂ (I-೩) ಹೇಳಿಕೆಯೇ ಒಂದು ಇದೆ :-</p>
			<p>“ಭಾಸಸ್ಯ ಕಾವ್ಯಂ ಖಲು ವಿಷ್ಣುಧರ್ಮನ್ ಸೋಽಪ್ಯಾನನಾತ್ ಭಾರತವನ್ಮುಮೋಚ” -</p>
			<p>ಭಾಸನ ಕಾವ್ಯವನ್ನೂ (ವ್ಯಾಸರ) ಭಾರತವನ್ನೂ ಅಗ್ನಿಯು ಬಿಟ್ಟುಬಿಟ್ಟನು.</p>
		</aside>
		<aside epub:type="footnote" id="id-002-03">
			<p>* ಸ್ವಪ್ನವಾಸವದತ್ತದ ಕಥೆಯು ಜನಿಸುವುದು “ಲಾವಾಣಕ ವಹ್ನಿ” ಯಿಂದ : ಪಂಚರಾತ್ರವು ಮೊದಲಾಗುವುದು ದಾವಾಗ್ನಿಯ ವರ್ಣನೆಯಿಂದ; ಅಭಿಷೇಕ ನಾಟಕದಲ್ಲಿ ಸೀತೆಯೂ, ಅವಿಮಾರಕದಲ್ಲಿ ಕಥಾನಾಯಕನೂ ಅಗ್ನಿಪ್ರವೇಶ ಮಾಡುವರು; ಆದರೆ ಅಗ್ನಿಯು ಅವರನ್ನು ಸುಡದು.</p>
		</aside>
		<aside epub:type="footnote" id="id-002-04">
			<p>+ ಆದರೆ ಇವುಗಳಲ್ಲಿ ಪ್ರಾಯಶಃ ಯಾವುದೂ ಈಗ ಸಿಕ್ಕಿರುವ ನಾಟಕಗಳಲ್ಲಿ ದೊರೆತಿಲ್ಲ. ಇವು, ಈಗ ಸಿಕ್ಕದೇ ಇದ್ದಿರಬಹುದಾದ ಭಾಸನ ಇತರ ನಾಟಕಗಳಲ್ಲಿ ದೊರಕಬಹುದೆಂದೂ ಸಂಗ್ರಹಕಾರರೇ ತಪ್ಪುಮಾಡಿರಬಹುದೆಂದೂ ಭಾಸಪಕ್ಷದವರು ವಾದಿಸುತ್ತಾರೆ, ಈ ನಾಟಕಗಳು ಭಾಸಕೃತವಲ್ಲವೆಂಬುದಕ್ಕೆ ಇದೇ ನಿದರ್ಶನವೆಂದು ಪ್ರತಿಪಕ್ಷದವರು ವಾದಿಸುತ್ತಾರೆ, ಸಂಗ್ರಹಕಾರರು ಇತರ ಕಡೆಗಳಲ್ಲಿ ತಪ್ಪುಮಾಡಿರುವುದು ನಿಜವಾದರೂ ಈ ಶ್ಲೋಕಗಳು ಇತರ ನಾಟಕಗಳಲ್ಲಿ ಸಿಕ್ಕಬಹುದಾದದ್ದು ಸಂಭವವಾದರೂ ಸಂದೇಹಕ್ಕೇನೋ ಕಾರಣವಾದಂತಾಯಿತು. ಈ ಸಂದರ್ಭದಲ್ಲಿ ಭಾಸಪಕ್ಷದವರು ಹೇಳುವುದೇನೆಂದರೆ:-(೧) ಯಶಸ್ತಿಲಕ ಚಂಪೂಕಾರನಾದ ಸೋಮದೇವನು “ಪೇಯಾ ಸುರಾ ಪ್ರಿಯತಮಾಮುಖಮೀಕ್ಷಿತವ್ಯ ಗ್ರಾಹ್ಯಃ ಸ್ವಭಾವಲಲಿತೋ ವಿಕೃತಶ್ಚ ವೇಷಃ । ಯೇನೇದಮೀದೃಶಮದೃಶ್ಯತ ಮೋಕ್ಷವರ್ತ್ಮ ದೀರ್ಘಾಯುರಸ್ತು ಭಗವಾನ್ ಸ ಪಿನಾಕಪಾಣಿಃ ॥” ಎಂಬ ಶ್ಲೋಕವನ್ನು ಭಾಸನದೆಂದು ಹೇಳಿದ್ದಾನೆ. ಆದರೆ ಇದು ಮಹೇಂದ್ರ ವಿಕ್ರಮವರ್ಮನ (೭ನೆಯ ಶತ.) ಮತ್ತವಿಲಾಸದಲ್ಲಿದೆ. ಆದ್ದರಿಂದ ಈ ವಿಷಯದಲ್ಲಿ ಸೋಮದೇವನು ತಪ್ಪು ತಿಳಿದುಕೊಂಡಿರಬಹುದು; ಇಲ್ಲವೇ ಮತ್ತ ವಿಲಾಸ ಕಾರನು ಈಗ ಸಿಕ್ಕದೇ ಇರುವ ಮತ್ತಾವುದಾದರೂ ಒಂದು ಭಾಸನಾಟಕದಿಂದ ಈ ಶ್ಲೋಕವನ್ನು ತೆಗೆದುಕೊಂಡಿರಬಹುದು, ಇದರಂತೆಯೇ ಸುಭಾಷಿತಾವಳಿಯಲ್ಲಿ ಅಶ್ವಘೋಷನದೆಂದು ಉಕ್ತವಾಗಿರುವ ಶ್ಲೋಕಗಳಲ್ಲಿ ಒಂದೂ ಅವನ “ಬುದ್ಧ ಚರಿತ” ದಲ್ಲಿ ದೊರೆಯುವುದಿಲ್ಲ : ‘ಲಿಂಪತೀವ’ ಎಂಬ ಶ್ಲೋಕವು ದಂಡಿಯದೆಂದು ಪ್ರತೀಹಾರೇಂದುರಾಜನೂ ವಿಕ್ರಮಾದಿತ್ಯನದೆಂದು ವಲ್ಲಭದೇವನೂ ಮೇಂಠನದೆಂದು ಶಾರ್ಙ್ಗದೇವನೂ, ಶೂದ್ರಕನದೆಂದು ಕಾವ್ಯಪ್ರಕಾಶ ವ್ಯಾಖ್ಯಾನಕಾರರೂ ಹೇಳುತ್ತಾರೆ. ಆದ್ದರಿಂದ ಇವರನ್ನು ಹೇಗೆ ನಂಬುವುದು? (೨) ಅಭಿನವಗುಪ್ತ ಕೃತವಾದ ಧ್ವನ್ಯಾಲೋಕಲೋಚನದ ಮೂರನೆಯ ಉದ್ಯೋತದಲ್ಲಿ “ಸ್ವಚಿಂತ ಪಕ್ಷ ಕಪಾಟಂ ನಯನದ್ವಾರಂ ಸ್ವರೂಪ ತಟತೈವ । ಉದ್ಘಾಟ್ಯಸಾ ಪ್ರವಿಷ್ಟಾ ಹೃದಯಗೃಹಂ ಮೇ ನೃಪತನೂಜಾ ॥” ಎಂಬ ಶ್ಲೋಕವು ಸ್ವಪ್ನವಾಸವದತ್ತದ್ದೆಂದು ಅನುವಾದಿತವಾಗಿದೆ. ಆದರೆ ಈ ಶ್ಲೋಕವು ಸ್ವಪ್ನವಾಸವದತ್ತದ ಯಾವ ಮಾತೃಕೆಯಲ್ಲಿಯೂ ಇಲ್ಲ. ಇದು ಸ್ವಪ್ನವಾಸವದತ್ತದಲ್ಲಿ ಇರುವುದಕ್ಕೆ ಔಚಿತ್ಯವಿಲ್ಲದ್ದರಿಂದ ಸೋಮದೇವನಂತೆ ಜನರ ಹೇಳಿಕೆಯನ್ನು ನಂಬಿ ಲೋಚನಕಾರನೂ ಭ್ರಾಂತಿಯಿಂದ ಇದು ಭಾಸನದೆಂದು ಹೇಳಿರಬೇಕು; ಅಥವಾ ಈ ನಾಟಕದಲ್ಲಿ ಈ ಶ್ಲೋಕವಿದ್ದು (ಆರನೆಯ ಅಂಕದಲ್ಲಿ ೩೯ ನೆಯ ಪದ್ಯದ ಹಿಂದೆ) ಲೇಖನ ದೋಷದಿಂದ ಬಿಟ್ಟು ಹೋಗಿರಬಹುದು; ಇಲ್ಲವೇ, ಪಾಠ ಭೇದವಿರಬಹುದು. ನಿರ್ಣಯಸಾಗರ ಮುದ್ರಾಲಯದಲ್ಲಿ ಮುದ್ರಿತವಾದ ಶಾಕುಂತಲ ನಾಟಕದಲ್ಲಿಯೇ “ನ ಖಲು ನ ಖಲು ಬಾಣಃ...." ಎಂಬ ಶ್ಲೋಕವೂ; “ಕುಲ್ಯಾಂ ಭೋಭಿಃ ಪವನ ಚಪಲೈಃ....” ಎಂಬ ಶ್ಲೋಕವೂ ಲುಪ್ತವಾಗಿವೆ (೪೩ ನೇ ಪುಟವನ್ನೂ ನೋಡಿ). (೩) ಸಾಹಿತ್ಯದರ್ಪಣದ VI, ೮೫ ನೆಯ ಶ್ಲೋಕದ ವಿವರಣದಲ್ಲಿ (ಉತ್ಸಾಹಾತಿಶಯಂ ವತ್ಸ............ ಯುಗಪನ್ಮ ನಃ” ಎಂಬ ಶ್ಲೋಕವೂ “ಬಾಲಚರಿತ” ದ್ದೆಂದು ಉದ್ಧೃತವಾಗಿದೆ. ಇದು ಈಗ ಪ್ರಕಟವಾಗಿರುವ ಬಾಲ ಚರಿತದಲ್ಲಿಲ್ಲ. ಪ್ರಾಯಶಃ ಇದು ರಾಮ ವಿಷಯಕವಾದ ಮತ್ತೊಂದು “ಬಾಲ ಚರಿತ” ದ್ದಾಗಿರಬೇಕು. ಆದ್ದರಿಂದಲೇ ದರ್ಪಣವಾಖ್ಯಾನಕಾರನು ‘ದಾಶರಥಿಯನ್ನು ಕುರಿತು ಭಾರ್ಗವನು ಹೇಳಿದ ಮಾತು ಇದು' ಎಂದು ಹೇಳಿದ್ದಾ ನೆ. ಭಾಸನು ರಾಮಾಯಣದ ಅಯೋಧ್ಯಾ ಅರಣ್ಯಕಾಂಡಗಳನ್ನು ಪ್ರತಿಮಾ ನಾಟಕದಲ್ಲಿಯೂ, ಕಿಷ್ಕಿಂಧಾ ಸುಂದರ ಯುದ್ಧಕಾಂಡಗಳನ್ನು ಅಭಿಷೇಕ ನಾಟಕದಲ್ಲಿಯೂ ವಿಸ್ತಾರವಾಗಿ ಪ್ರತಿಪಾದಿಸಿದ್ದಾನೆ. ಇನ್ನು ಉಳಿದ ಬಾಲಕಾಂಡವನ್ನು ಮೇಲೆ ಊಹಿಸಿರುವಂತೆ ಒಂದು ‘ಬಾಲಚರಿತ'ದಲ್ಲಿ ಪ್ರತಿಪಾದಿಸಿರಬಹುದು. (ಆದರೆ ಎರಡೂ ನಾಟಕಗಳಿಗೂ ಒಂದೇ ಹೆಸರಿದ್ದಿರಬಹುದೇ ?)</p>
		</aside>
		<aside epub:type="footnote" id="id-002-05">
			<p>*ಶೇಫಾಲಿಕಾ ಮಂಟಪದಲ್ಲಿರುವ ಶಿಲಾತಲವನ್ನು ನೋಡಿ ವತ್ಸರಾಜನು ಈ ಶ್ಲೋಕವನ್ನು ಹೇಳುವನು. ಶೇಫಾಲಿಕಾ ಮಂಟಪವೇನೋ. ಸ್ವಪ್ನವಾಸವದತ್ತದ ನಾಲ್ಕನೆಯ ಅಂಕದಲ್ಲಿ ನಿರ್ದಿಷ್ಟವಾಗಿದೆ. ಆದರೆ ಈ ಶ್ಲೋಕ ಮಾತ್ರ ಅಲ್ಲಿ ದೊರೆಯುವುದಿಲ್ಲ. (ಅನುಬಂಧವನ್ನು ನೋಡಿ.)</p>
		</aside>
		<aside epub:type="footnote" id="id-002-06">
			<p>* ಇದರಿಂದ ನಾಟ್ಯದರ್ಪಣದ ಕಾಲದಲ್ಲಿ (೧೨ ನೆಯ ಶತ.) ಚಾರುದತ್ತ ಮೃಚ್ಛಕಟಿಕಗಳೆರಡೂ ಇದ್ದುವೆಂದು ಗೊತ್ತಾಗುತ್ತದೆ,</p>
		</aside>
		<aside epub:type="footnote" id="id-002-07">
			<p>* ಮ ॥ ಶಾಸ್ತ್ರಿಗಳು ಮೇಲೆ ಹೇಳಿದ ಹದಿಮೂರು ನಾಟಕಗಳಲ್ಲಿ ಸ್ವಪ್ನವಾಸವದತ್ತವನ್ನು ಮೊದಲನೆಯದಾಗಿ ೧೯೧೨ ರಲ್ಲೂ ಪ್ರತಿಮಾನಾಟಕವನ್ನು ಕೊನೆಯದಾಗಿ ೧೯೧೫ ರಲ್ಲಿ ಪ್ರಕಟಿಸಿ ಅವೆರಡಕ್ಕೂ ವಿಸ್ತಾರವಾದ ಉಪೋದ್ಘಾತಗಳನ್ನು ಬರೆದಿದ್ದಾರೆ. ಇಲ್ಲಿ ಹೇಳಿರುವ ಅಂಶಗಳು ಈ ಉಪೋದ್ಘಾತಗಳಿಂದ ಸಂಗೃಹೀತವಾಗಿವೆ.</p>
		</aside>
		<aside epub:type="footnote" id="id-002-08">
			<p>+ ಕೊನೆಕೊನೆಗೆ ಮ ॥ ಶಾಸ್ತ್ರಿಗಳು ಈ ಅಂಶಕ್ಕೆ ಹೆಚ್ಚು ಪ್ರಾಧಾನ್ಯವನ್ನು ಕೊಡಲಿಲ್ಲ. ಏಕೆಂದರೆ, ಶಾಕುಂತಲ ಮುದ್ರಾರಾಕ್ಷಸ ಮುಂತಾದ ಪ್ರಸಿದ್ದ ನಾಟಕಗಳೂ ಮಲೆಯಾಳ ಪ್ರತಿಗಳಲ್ಲಿ ಹೀಗೆಯೇ, ಎಂದರೆ “ನಾಂದ್ಯಂತದಲ್ಲಿ ಬಳಿಕ ಸೂತ್ರಧಾರನು ಪ್ರವೇಶಿಸಿ” ಎಂದು ಆರಂಭವಾಗುತ್ತವೆ. ಆದರೆ, ಈ ಹದಿಮೂರು ನಾಟಕಗಳೂ “ಮತ ವಿಲಾಸ' ನಾಟಕವೂ (೭ ನೆಯ ಶತ) ಈ ಅಂಶಗಳಲ್ಲಿ ಒಂದಾಗಿರುವುದರಿಂದ, ಬಾರ್ನೆಟ್ ರವರು ಅಭಿಪ್ರಾಯಪಡುವಂತೆ, ಇವೆಲ್ಲಾ ಏಳನೆಯ ಶತಮಾನದಲ್ಲಿ ರಚಿತವಾದವೆಂದು ಹೇಳುವುದು ಅಸಂಗತ. ಮತ್ತವಿಲಾಸಾದಿ ಈಚಿನ ನಾಟಕಗಳು ಸುಪ್ರಸಿದ್ದವಾದ ಹಿಂದಿನ ಸಂಪ್ರದಾಯವನ್ನು ಅನುಸರಿಸಿರಬಹುದು, ಅಲ್ಲದೆ “ಮತ್ತ ವಿಲಾಸ' ಕ್ಕೂ ಇವಕ್ಕೂ ಎಷ್ಟೋ ವ್ಯತ್ಯಾಸಗಳಿವೆ:- ಅದರ ಪ್ರಸ್ತಾವನೆಯಲ್ಲಿ ಕವಿ ಕಾವ್ಯಗಳ ಹೆಸರು ಹೇಳಿದೆ; ಗದ್ಯಗಳಲ್ಲಿ ದೊಡ್ಡದೊಡ್ಡ ಸಮಾಸಗಳಿವೆ (ಭಾಸನದರಲ್ಲಿ ಇದು ಅಪರೂಪ); ನಾಟಕವೂ ದೊಡ್ಡದು, ಭರತವಾಕ್ಯವು ಬೇರೆ-ಇತ್ಯಾದಿ.</p>
		</aside>
		<aside epub:type="footnote" id="id-002-09">
			<p>* ಈ ಕಾವ್ಯಗಳ ಹೆಸರು ಗ್ರಂಥಾದಿಯಲ್ಲೂ ಕಂಡು ಬರುವುದಿಲ್ಲ. ಗ್ರಂಥಗಳ ಕೊನೆಯಲ್ಲಿ ಇರುವ ‘ಸ್ವಪ್ನನಾಟಕವು ಮುಗಿಯಿತು' ಎಂಬಂಥ ವಾಕ್ಯಗಳಿಂದ ಅವುಗಳನ್ನು ತಿಳಿದುಕೊಂಡಿರುವುದಾಗಿದೆ.</p>
		</aside>
		<aside epub:type="footnote" id="id-002-10">
			<p>+ ‘ರಾಜ ಸಿಂಹ' ಎಂಬುದು ಯಾವ ರಾಜನ ಹೆಸರೂ ಆಗಿರಲಾರದು, ಇದು ‘ರಾಜಶ್ರೇಷ್ಠ’ ಎಂಬ ಅರ್ಥದಲ್ಲಿ ಉಪಯುಕ್ತವಾಗಿರಬೇಕು, ಹಾಗಿಲ್ಲದಿದ್ದರೆ ಕೆಲವು ಶ್ಲೋಕಗಳಲ್ಲಿ ‘ರಾಜಸಿಂಹ' ಎಂದೂ ಮಿಕ್ಕುವುಗಳಲ್ಲಿ ‘ನರಪತಿ’, ‘ರಾಜ' ಎಂದೂ ಇರುತ್ತಿರಲಿಲ್ಲ. ಕಾಳಿದಾಸಾದಿಗಳಿಗಿಂತಲೂ ಪ್ರಾಚೀನನಾದ ‘ರಾಜಸಿಂಹ'ನೆಂಬ ಹೆಸರಿನ ದೊರೆಯು ಯಾರೂ ತಿಳಿಯಬಂದಿಲ್ಲ. ಇದು ಮುಂದೆ ಈ ನಾಟಕಗಳನ್ನು ಆಡುವಾಗಲೆಲ್ಲಾ ಆಯಾ ಕಾಲದ ರಾಜರಿಗೆ ಅನ್ವಯಿಸಿ ಆಶೀರ್ವಾದರೂಪವಾಗಿರುವಂತೆ ಸಾಮಾನ್ಯೋಕ್ತಿಯಾಗಿದ್ದಿರಬಹುದು.</p>
			<p>‘ರಾಜಸಿಂಹ'ನು ಕ್ರಿ. ಶ. ಎರಡನೆಯ ಶತಮಾನದ ಕೊನೆಯಲ್ಲಿ ಆಳಿದ ಒಂದನೆಯ ರುದ್ರಸಿಂಹನೆಂಬ ಕ್ಷತ್ರಪ ರಾಜನೆಂದೂ (ಆದ್ದರಿಂದ ಭಾಸನು ಕ್ರಿ. ಶ. ಎರಡನೆಯ ಶತಮಾನದಲ್ಲಿದ್ದನೆಂದೂ) ಸ್ಟೆನ್ಕೋನೋ ಎಂಬವರು ಹೇಳುತ್ತಾರೆ, ಆದರೆ ಮೇಲೆ ಹೇಳಿದಂತೆ ರಾಜಸಿಂಹನೆಂದರೆ ಯಾವ ಒಬ್ಬ ನಿಯತನಾದ ರಾಜನೂ ನಿರ್ದಿಷ್ಟನಾಗದೆ ಸುಮ್ಮ ನೆ ರಾಜಶ್ರೇಷ್ಠನೆಂದು ಅರ್ಥವಾಗಬಹುದು, ಅಲ್ಲದೆ “ಸಿಂಹ” ನೆಂಬ ಉತ್ತರಾರ್ಧವುಳ್ಳ ಹೆಸರು ಭರತಖಂಡದಲ್ಲಿ ಎಷ್ಟೋ ರಾಜರಿಗೆ ಇದ್ದಿತು. ನಿಷ್ಕಾರಣವಾಗಿ ಅವುಗಳಲ್ಲಿ ಯಾವುದೋ ಒಂದನ್ನು ಆರಿಸಿಕೊಳ್ಳುವುದು ಪ್ರಮಾಣವಾಗಲಾರದು. ಕ್ಷತ್ರಪರಾಜರಲ್ಲಿಯೇ ರುದ್ರಸಿಂಹ ಸತ್ಯಸಿಂಹ ಸಿಂಹಸೇನ ಎಂಬ ಮೂರು ಜನ “ಸಿಂಹ” ರಿದ್ಧ ರು. ಇವರೆಲ್ಲರೂ ಕ್ರಿ. ಶ. ೧೮೦ ರಿಂದ ೩೮೮ರ ವರೆಗೆ ಆಳಿದರು. ಇವರಲ್ಲಿ - ರಾಜ ಸಿಂಹನು ಯಾರೆಂದು ಹೇಗೆ ಹೇಳುವುದು ?</p>
			<p>ಈ “ರಾಜಸಿಂಹನು” ಕ್ರಿ. ಶ. ಆರು ಅಥವಾ ಏಳನೆಯ ಶತಮಾನದಲ್ಲಿದ್ದ ಯಾವನೋ ಒಬ್ಬ ಪಲ್ಲವ ರಾಜನಾಗಿರಬೇಕೆಂಬುದು ಹೀರಾನಂದಶಾಸ್ತ್ರಿಗಳ ಮತ.</p>
		</aside>
		<aside epub:type="footnote" id="id-002-11">
			<p>* ಮನು ಭಾಷ್ಯಕರ್ತ (೧೦ನೆಯ ಶತ.) ನೆಂಬುದು ಬಾರ್ನೆಟ್ ರವರ ಮತ ‘ಮನು ಭಾಷ್ಯ’ ವನ್ನು ‘ನ್ಯಾಯಶಾಸ್ತ್ರ'ವೆಂದೇಕೆ ಕರೆಯಬೇಕು ? ಅವರ ಅಭಿಪ್ರಾಯವು ತಪ್ಪೆಂದೂ ‘ಮೇಧಾತಿಥಿ’ ಯೆಂಬುದು ಗೌತಮರ ಹೆಸರೆಂದೂ, ಸತೀಶಚಂದ್ರ ವಿದ್ಯಾಭೂಷಣರವರೂ ಕೀತ್ ರವರೂ ತೋರಿಸಿದ್ದಾರೆ</p>
		</aside>
		<aside epub:type="footnote" id="id-002-12">
			<p>* ಮೆಗ್ಡಾನಲ್ ರವರು ಬಾರ್ನೆಟ್ ರವರ ಪಕ್ಷಕ್ಕೆ ಸೇರದಿದ್ದರೂ ಭಾಸ ಪಕ್ಷದವರೆಂದು ಹೇಳುವ ಹಾಗಿಲ್ಲ. ಕರ್ತೃ ಭಾಸನೆಂದು ಹೇಳಲು ಸದ್ಯದಲ್ಲಿರುವ ಪ್ರಮಾಣಗಳು ಸಾಲವೆಂಬುದು ಅವರ ಅಭಿಪ್ರಾಯ: - <span class="en"><em> “India's Past” Page 106.</em></span></p>
		</aside>
		<aside epub:type="footnote" id="id-002-13">
			<p>* ಲೆಸ್ನಿ, ಸುಕ್ತನ್ ಕರ್, ಪ್ರಿಂಟ್ಸ್ ಮುಂತಾದ ವಿದ್ವಾಂಸರು ಈ ಭಾಗವನ್ನು ವಿಸ್ತಾರವಾಗಿ ವಿಚಾರಮಾಡಿದ್ದಾರೆ.</p>
		</aside>
		<aside epub:type="footnote" id="id-002-14">
			<p>* ಇದರಿಂದ ಏನು ಊಹಿಸಬಹುದು ? ಭಾಸನು ಬೇಕೆಂದು ಭರತನಿಗೆ ವಿರುದ್ಧವಾಗಿ ಹೋದನೆ ? ಅಥವಾ ಭಾಸನ ಕಾಲಕ್ಕೆ ಭರತನ ಗ್ರಂಥವು ಇರಲೇ ಇಲ್ಲವೋ ? ಅಥವಾ ಭರತನಿಗೆ ಭಾಸನ ನಾಟಕಗಳು ಅಪರಿಚಿತವಾಗಿದ್ದುವೋ? ಮಿಕ್ಕ ಲಾಕ್ಷಣಿಕರಾದರೂ ಈ ವಿಷಯವನ್ನು ಏಕೆ ಗಮನಿಸಲಿಲ್ಲ ?</p>
		</aside>
		<aside epub:type="footnote" id="id-002-15">
			<p>+ ‘ನಿಷ್ಕ್ರಮ್ಯ_ಪ್ರವಿಶ್ಯ' (ಹೋಗಿ-ಪುನಃ ಬಂದು) ಎಂದು ಪಾತ್ರಗಳಿಗೆ ಕೊಟ್ಟಿರುವ ಅಭಿನಯ ಸೂಚನೆಯು ಅಲ್ಲಲ್ಲಿ ಕಂಡುಬರುತ್ತದೆ.</p>
		</aside>
		<aside epub:type="footnote" id="id-002-16">
			<p>* ಬಾರ್ನೇಟ್ ರವರೇನೋ ಇದೇ ವಸ್ತುವಿನ ಮೇಲೆ ಐದಾರು ಇತರ ಕವಿಗಳು ನಾಟಕಗಳನ್ನು ಬರೆದಿದ್ದಾರೆಂದು ಹೇಳುತ್ತಾರೆ. ಆದರೆ ಪೂರ್ತಿಯಾಗಿ ಇದೇ ವಸ್ತುವನ್ನೂ ಹೆಸರನ್ನೂ ಇಟ್ಟುಕೊಂಡು ಬರೆದಿರುವ ಎರಡು ಮೂರು ಗ್ರಂಥಗಳು ಕೂಡ ಇಲ್ಲ, ಸಾಮಾನ್ಯವಾಗಿ ನಮ್ಮ ದೇಶದಲ್ಲಿ ಕವಿಗಳು ಇತರರು ಪ್ರತಿಪಾದಿಸಿದ ವಸ್ತುವನ್ನು ತೆಗೆದುಕೊಂಡಾಗಲೂ ಮೊದಲು ಇದ್ದ ಹೆಸರನ್ನು ಇಡುವುದಿಲ್ಲ.</p>
		</aside>
		<aside epub:type="footnote" id="id-002-17">
			<p>* ಈ ರೂಪಕಗಳ ಕಾಲವಿಚಾರವಾಗಿ ಇರುವ ಭಿನ್ನಾಭಿಪ್ರಾಯಗಳು ಗೊತ್ತಾಗುವಂತೆ ಇಲ್ಲಿ ಕೆಲವರ ಮತಗಳನ್ನು ಸೂಚಿಸಿದೆ :-<br />
				ಜಯಸ್ವಾಲ್ ಮತ್ತು ಚೌಧುರಿ - ಕ್ರಿ. ಪೂ. ೧ ನೆಯ ಶತಮಾನ<br />
				ಕೋನೋ ಸ್ವಾಲಿ - ಕ್ರಿ. ಶ. ೨ ನೆಯ ಶತಮಾನ<br />
				ಬಾನರ್ಜಿಶಾಸ್ತ್ರಿ, ಜಾಲಿ, ಯಾಕೋಬಿ - ಕ್ರಿ.ಶ. ೩-೪ ನೆಯ ಶತಮಾನ<br />
				ಲೆಸ್ನಿ, ವಿಂಟಿರ್ ನಿಟ್ಸ್ - ಕ್ರಿ.ಶ. ೪ ನೆಯ ಶತಮಾನ<br />
				ಬಾರ್ನೆಟ್ - ಕ್ರಿ. ಶ. ೭ ನೆಯ ಶತಮಾನ<br />
				ಕಾಣೆ - ಕ್ರಿ. ಶ. ೯ ನೆಯ ಶತಮಾನ<br />
				ರಾಮಾವತಾರ ಶರ್ಮ - ಕ್ರಿ. ಶ. ೧೦ ನೆಯ ಶತಮಾನ<br />
			ರಂಗಾಚಾರ್ಯ ರೆಡ್ಡಿ - ಕ್ರಿ. ಶ. ೧೧ ನೆಯ ಶತಮಾನ</p>
		</aside>
		<aside epub:type="footnote" id="id-002-18">
			<p>* ಪಂಡಿತ ಜಯಸ್ವಾಲ್ ಮತ್ತು ಚೌಧುರಿಯವರು ಭಾಸನಿಗೆ ಮತ್ತೊಂದು ಭಾರತವು ಗೊತ್ತಿತ್ತೆಂದೂ, ಅವನು ನಾರಾಯಣನೆಂಬ ಕಾಣ್ವರಾಜನ (ಕ್ರಿ. ಪೂ. ೫೩-೭೧) ಆಸ್ಥಾನದಲ್ಲಿದ್ದನೆಂದೂ ಹೇಳುತ್ತಾರೆ. ಇದು ಚರಿತ್ರೆಗೆ ವಿರುದ್ದವಾಗಿದೆ. ಮಹಾಭಾರತ ಕಥೆಗೂ ಈ ನಾಟಕಗಳ ಕಥೆಗೂ ವ್ಯತ್ಯಾಸವಿರುವ ಕಡೆ, ಅದಕ್ಕೆ, ರಸದೃಷ್ಟಿಯಿಂದ ಕವಿಯು ಬೇಕೆಂದು ಮಾಡಿದ ಬದಲಾವಣೆಗಳು ಕಾರಣವೇ ಹೊರತು ಮತ್ತೊಂದು ಮಹಾಭಾರತದ ಆನುಸರಣವು ತೋರುವುದಿಲ್ಲ.</p>
		</aside>
		<aside epub:type="footnote" id="id-002-19">
			<p>* ಆದರೆ ಕೆಲವು ಪ್ರತಿಗಳಲ್ಲಿ ಈ ಹೆಸರೂ ಸಿಕ್ಕಿದೆ. ಪು. ೧೦; ಅಲ್ಲದೆ “ಚಿರಪ್ರಸುಪ್ತಃ....................ಪ್ರಿಯಾ” ಎಂಬ ಶ್ಲೋಕವು ‘ಸ್ವಪ್ನವಾಸವದತ್ತ'ದ್ದೆಂದು ಭಾವಪ್ರಕಾಶಿಕಾಕಾರನು ಅನುವಾದ ಮಾಡಿದ್ದಾನೆ. ಈ ಶ್ಲೋಕವು ‘ಸ್ವಪ್ನ ನಾಟಕ'ದಲ್ಲಿಯೇ (ಅಂಕ ೬) ದೊರೆತಿದೆ.</p>
		</aside>
		<aside epub:type="footnote" id="id-002-20">
			<p>* “ಆದ್ಯೋ ಯಥಾ........ದ್ವಿತೀಯಃ........ ಉದಯನಸ್ಯ ಪದ್ಮಾವತೀ ಪರಿಣಯೋ ಅರ್ಥಶೃಂಗಾರಃ ತೃತೀಯಃ:- ಸ್ವಪ್ನವಾಸವದತ್ತೇ ತಸ್ಯೈವ ವಾಸವದತ್ತಾ ಪರಿಣಯಃ ಕಾಮಶೃಂಗಾರಃ” ಈ ಭಾಗವನ್ನು ಗಣಪತಿಶಾಸ್ತ್ರಿಗಳು ತಮಗೆ ಅನುಕೂಲವಾಗಿ ಅರ್ಥವಾಗುವಂತೆ ತಿರಿಚಿಕೊಂಡಿದ್ದಾರೆಂದು ಪ್ರತಿಪಕ್ಷಿಗಳ ಆಪಾದನೆ.</p>
		</aside>
		<aside epub:type="footnote" id="id-002-21">
			<p>* ಮಧ್ಯಮ ವ್ಯಾಯೋಗ, ದೂತವಾಕ್ಯ, ಕರ್ಣಭಾರ, ಬಾಲಚರಿತ, ಪಂಚರಾತ್ರ,</p>
		</aside>
		<aside epub:type="footnote" id="id-002-22">
			<p>* ವಿದೂಷಕನು ಪ್ರಾಕೃತಕ್ಕೆ ಬದಲಾಗಿ ಮಲೆಯಾಳದಲ್ಲಿ ಮಾತನಾಡುವುದು, ಸಂಸ್ಕೃತ ಮಲೆಯಾಳಗಳನ್ನು ಬೆರಸಿ ‘ಮಣಿಪ್ರವಾಳ ಶೈಲಿಯಲ್ಲಿ ಹಾಸ್ಯಾಸ್ಪದವಾಗುವಂತೆ ಮಾತನಾಡುವುದು, ರಾಜನು ಶ್ಲೋಕವನ್ನು ಮೊದಲು ಸಾಮಾನ್ಯವಾದ ರೀತಿಯಲ್ಲಿ ಹೇಳಿ ಆ ಮೇಲೆ ಅದನ್ನೇ ವಿಸ್ತಾರವಾಗಿ ಅಭಿನಯಿಸುವುದು, ಒಂದು ನಾಟಕದ ಮುಖ್ಯ ಮುಖ್ಯವಾದ ಅಂಶಗಳಿಗೆಲ್ಲಾ ವ್ಯಾಖ್ಯಾನರೂಪವಾದ ಪೀಠಿಕೆಯನ್ನು ಸೇರಿಸುವುದು, ಇತ್ಯಾದಿ.</p>
		</aside>
		<aside epub:type="footnote" id="id-002-23">
			<p>* ಕ್ರಿ. ಶ. ೯೩೫ – ೯೫೫, ಆಶ್ಚರ್ಯಚೂಡಾಮಣಿಗೆ ಕುಪ್ಪಸ್ವಾಮಿ ಶಾಸ್ತ್ರಿಗಳು ಬರೆದಿರುವ ಉಪೋದ್ಘಾತ, ಪು ೯.</p>
		</aside>
		<aside epub:type="footnote" id="id-002-24">
			<p>* ಈ ಭಾಸ್ಕರ ರವಿವರ್ಮರು ‘ವಿಚ್ಛಿನ್ನಾಭಿಷೇಕ’ ವನ್ನು (ಪ್ರತಿಮಾ ನಾಟಕದ ಮೊದಲನೆಯ ಅಂಕ) ಬರೆದಂತೆ ಮಲಬಾರಿನಲ್ಲಿ ಪ್ರತೀತಿ ಇರುವಹಾಗಿದೆ.</p>
		</aside>
		<aside epub:type="footnote" id="id-002-25">
			<p>* ಮೂಲ ಸ್ವಪ್ನ ವಾಸವದತ್ತವು ಹತ್ತು ಅಂಕಗಳ “ಪ್ರಕರಣ” ವಾಗಿದ್ದು, ಅದರ ಆಧಾರದ ಮೇಲೆ ನಾಲ್ಕು ಅಂಕಗಳ ಪ್ರತಿಜ್ಞಾ ನಾಟಕವೂ ಆರು ಅಂಕಗಳ ಸ್ವಪ್ನ ನಾಟಕವೂ ರಚಿತವಾಗಿರಬಹುದೇ ? ಪ್ರತಿಜ್ಞಾ ನಾಟಕದ ಸ್ಥಾಪನದಲ್ಲಿರುವ ‘ನಾವು ಪ್ರಕರಣವನ್ನು ಆರಂಭಿಸುತ್ತೇವೆ' ಎಂಬ ವಾಕ್ಯವೂ ಈ ಊಹೆಗೆ ಸಾಧಕವಾಗುತ್ತದೆ. ಈ “ಪ್ರಕರಣ” ದಲ್ಲಿ ಹತ್ತು ಅಂಕಗಳಿರಬೇಕು, ಪ್ರತಿಜ್ಞಾ ನಾಟಕದಲ್ಲಿ ಇರುವುದು ನಾಲ್ಕೇ ಅಂಕ- ಎಂದು ಕೃಷ್ಣಪಿಶರೋಟಿಗಳು ಸೂಚಿಸಿದ್ದಾರೆ. ಸ್ವಪ್ನವಾಸವದತ್ತಾ ಪರಿಣಯವು ಕಾಮಶೃಂಗಾರವಾಗುತ್ತದೆಂಬ ಅಮರಟೀಕಾ ಸರ್ವಸ್ವಕಾರನ ಮಾತೂ ಇದಕ್ಕೆ ಉಪಷ್ಟಂಭಕವಾಗುತ್ತದೆ. (ಪುಟ ೧೬ನ್ನೂ ನೋಡಿ).</p>
		</aside>
		<aside epub:type="footnote" id="id-002-26">
			<p>+ ಬಾಲಮನೋರಮ ಪ್ರೆಸ್, ಮದರಾಸು, ೧೯೨೬,</p>
		</aside>
		<aside epub:type="footnote" id="id-002-27">
			<p>* “ಮನುಗೀತಾವಪಿ, ಮನುಗೀತತಯಾ ಪುರಾಣೇಪೀತ್ಯರ್ಥಃ” :- ಇದರಿಂದ ಅರ್ಥಶಾಸ್ತ್ರದಲ್ಲಿನ ಮೂಲವು “ಮನುಗೀತಾವಪೀಹ ಶ್ಲೌಕೌ ಭವತಃ ಯಾನ್ ಯಜ್ಞಸಂಘೈ...........” ಎಂದಿರಬೇಕೆಂದು ಊಹಿಸಬಹುದು.</p>
		</aside>
		<aside epub:type="footnote" id="id-002-28">
			<p>* ೧೯೨೩ನೆಯ ಅಕ್ಟೋಬರ್ ಮತ್ತು ಡಿಸೆಂಬರ್ ತಿಂಗಳ “ಜೂರ್ನಾಲ್ ಆಸಿಯಾತಿಕ್” ನಲ್ಲಿ ಸಿಲ್ವೇನ್ ಲೆವಿಯವರು ಬರೆದಿರುವ ಲೇಖನವನ್ನು ನೋಡಿ.</p>
		</aside>
		<aside epub:type="footnote" id="id-002-29">
			<p>* ಅನಾಲ್ಸ್ ಆಫ್ ಭಂಡಾರ್ಕರ್ ಇನ್ಸ್ಟಿಟ್ಯೂಟ್, ಪೂನಾ, ಸಂ.vii, ಭಾಗ ೧-೨, ಪು ೬೪.</p>
		</aside>
		<aside epub:type="footnote" id="id-002-30">
			<p>* ಇದರಂತೆಯೇ ‘ಆಮ್’ ಎಂಬ ಶಬ್ಬ ವೂ ‘ಹಾದು' ಎಂಬ ಅರ್ಥದಲ್ಲಿ ಬಂದಿದೆ. ಇದು ದ್ರಾವಿಡ ಶಬ್ದವೆಂದು (= ಆಮ) ಕೆಲವರ ಅಭಿಪ್ರಾಯ.</p>
		</aside>
		<aside epub:type="footnote" id="id-002-31">
			<p>* ಎಂದರೆ, ಈ ಹದಿಮೂರು ನಾಟಕಗಳು ಆಶ್ಚರ್ಯಚೂಡಾಮಣಿಯ ಅನಂತರ ಕಾಲದಲ್ಲಿ, ಅದರ ಮಾದರಿಯ ಮೇಲೆ ಕೇರಳ ಗ್ರಂಥಕಾರರಿಂದಲೋ ಶಾಕ್ಯರೆಂಬ ಕೇರಳ ನಟರಿಂದಲೋ ರಚಿತವಾದವುಗಳೆಂದು ಅವರ ಭಾವವಿರಬಹುದು. ಏಕೆಂದರೆ ಅವರು ಎಲ್ಲಿಯೂ ಈ ಗ್ರಂಥಗಳ ಕರ್ತೃ ಇಂಥವನೇ ಎಂದಾಗಲಿ ಅವುಗಳ ಕಾಲವು ಇಂಥದೇ ಎಂದಾಗಲಿ ನಿಷ್ಕೃಷ್ಟವಾಗಿ ಹೇಳಿಲ್ಲ.</p>
		</aside>
		<aside epub:type="footnote" id="id-002-32">
			<p>* ಕಾಳಿದಾಸನಿಗಿಂತ ತುಂಬ ಅರ್ವಾಚೀನವಾಗಿರಲಾರದು ಎಂಬುದು. ಮೆಗ್ಡಾನಲ್ ರವರ ಅಭಿಪ್ರಾಯ (“ಇಂಡಿಯಾಸ್ ಪಾಸ್ಟ್”, ಪು. ೧೦೮). ಶೂದ್ರಕನು ‘ಮಿಥ್ಯೆ' ಯೆಂದೂ ಅವನ ಕಾಲವನ್ನು ನಿಶ್ಚಯಿಸುವುದಕ್ಕಾಗುವುದಿಲ್ಲವೆಂದೂ ಡಾ ॥ ಕೀತರವರ ಅಭಿಪ್ರಾಯ (“ಸಂಸ್ಕೃತ ನಾಟಕ', ಪುಟ ೧೩೧). ಶೂದ್ರಕನೂ ಭಾಸನೂ ಒಂದೇ, ಆದ್ದರಿಂದ ಭಾಸನು ಮೃಚ್ಛಕಟಿಕವನ್ನೂ (ಶೂದ್ರಕ ವಿರಚಿತವೆಂದು ಹೇಳುವ) ಪದ್ಮಪ್ರಾಭೃತಕವನ್ನೂ ಬರೆದಿರಬೇಕು; ಶೂದ್ರಕನು ಬರೆದಿದ್ದನೆಂದು ತಿಳಿಯುವ ವತ್ಸರಾಜ ಚರಿತವು ಪ್ರತಿಜ್ಞಾಯೌಗಂಧರಾಯಣವೇ ಆಗಿರಬಹುದು; ಆತನು ಮಾಲವ ದೇಶಕ್ಕೆ ರಾಜಧಾನಿಯಾದ ವಿದಿಶಾ ನಗರದಲ್ಲಿ ಸುಮಾರು ಕ್ರಿ.ಶ. ೪೭೫ ರಿಂದ ಕ್ರಿ.ಶ. ೫೦೦ ರವರೆಗೆ ರಾಜನಾಗಿ ಆಳಿರಬಹುದು; ಅವನಿಗೆ ಅಗ್ನಿಮಿತ್ರ (ಜ್ವಲನ ಮಿತ್ರ ಪು. ೩) ಎಂಬ ಮತ್ತೊಂದು ಹೆಸರು ಇತ್ತು; ರಾಜನಾದ ಕೂಡಲೆ ಭಾಸನೆಂಬ ಹೆಸರನ್ನು ತ್ಯಜಿಸಿ ‘ಶೂದ್ರಕ' ನೆಂಬ ಹೆಸರನ್ನು ತಾಳಿದನು- ಎಂದು ಕೆ. ಜಿ. ಶಂಕರ ಎಂಬವರು ಹೇಳುತ್ತಾರೆ (ಆಶುತೋಷ ಮೆಮೋರಿಯಲ್ ವಾಲ್ಯೂಂ, ಭಾಗ II, ಪು. ೫೮-೬೪). ಇದಕ್ಕೆ ಅವರು ಕೊಟ್ಟಿರುವ ಕಾರಣಗಳು ಅನೇಕವಾಗಿದ್ದರೂ ಮನಸ್ಸಿಗೆ ಒಪ್ಪುವಹಾಗಿಲ್ಲ. ಭಾಸನು, ಭಾಸ ಅಗ್ನಿಮಿತ್ರ ಎಂಬ ಹೆಸರುಗಳನ್ನು ಬಿಟ್ಟು ‘ಶೂದ್ರಕ’ ಎಂಬ ಹೆಸರನ್ನು ಏಕೆ ತಾಳಬೇಕು?</p>
		</aside>
		<aside epub:type="footnote" id="id-002-33">
			<p>* ಮದರಾಸ್ ಓರಿಯಂಟಲ್ ಲೈಬ್ರರಿಯಲ್ಲಿರುವ ಆಶ್ಚರ್ಯ ಚೂಡಾಮಣಿ, ಅಭಿಷೇಕ ನಾಟಕ, ಪ್ರತಿಮಾ ನಾಟಕಗಳ ಶ್ರೀತಾಳ ಪ್ರತಿಯೂ ಮಲಬಾರ್ ಪ್ರಾಂತದ್ದೆಂದು ತಿಳಿದು ಬರುತ್ತದೆ (ಆಶ್ಚ, ಚೂಡಾ, ಉಪೋ. ಪುಟ ೧೯).</p>
		</aside>
		<aside epub:type="footnote" id="id-002-34">
			<p>* ಕುಮಾರಸಂಭವ VI, ೨೯, ೩೦; ಉತ್ತರರಾಮಚರಿತ, 1, ೧೭; ರಘುವಂಶ, VII, ಇತ್ಯಾದಿ.</p>
		</aside>
		<aside epub:type="footnote" id="id-002-35">
			<p>* ಮನು, II, ೧೩೦; ಬೋಧಾಯನ I, ೩, ೪೫; ಆಪಸ್ತಂಬ I, ೧೪, ೧೧; ವಶಿಷ್ಠ XI, ೨; XIII ೪೧; ಗೌತಮ v ೨೭; ಇತ್ಯಾದಿ.</p>
		</aside>
		<aside epub:type="footnote" id="id-002-36">
			<p>* ಹಿಂದೂ ಪತ್ರಿಕೆ, ೯.೨-೧೯೨೭.</p>
		</aside>
		<aside epub:type="footnote" id="id-002-37">
			<p>* ಆದರೆ ಚಾರುದತ್ತದಲ್ಲಿ ಶ್ರಮಣರಿಗೆ ಈ ಗೌರವವಿಲ್ಲ. ಆದ್ದರಿಂದ ಅದು ಎಂಟನೆಯ ಶತಮಾನದ್ದೆಂದೂ ಮೃಚ್ಛಕಟಿಕದಿಂದ ಮಾಡಿದ ಸಂಗ್ರಹವೆಂದೂ ಕೆ. ಜಿ. ಶಂಕರರ ಅಭಿಪ್ರಾಯ (೩೬ ನೆಯ ಪುಟವನ್ನು ನೋಡಿ).</p>
		</aside>
		<aside epub:type="footnote" id="id-002-38">
			<p>ಪುಕರ್ ವೆಳ್ಳೈ ನಾಕರ್ ತಂ ಕೊಟ್ಟಂ (ಶಿಲ, IX, ೧೦).<br />
				ಮೇಳೀವಲನುಯರ್‌ ತ್ತ ವೆಳ್ಳೈ ನಕರಮುಂ (ಶಿಲ, XIV, ೯).<br />
			ವಾಲ್ವವಳೈ ಮೇನೀವಾಯಿಲೋನ್ ಕೊಯಿಲುಂ (ಶಿಲ, v, ೧೭೧).</p>
			<aside epub:type="footnote" id="id-002-39">
				<p>ಇನಿ ನಾಟಕತ್ತಮಿಳಿಲ್ ದೇವಪಾಣೀವರುಂಗಾಲ್ ಪೆರುಂದೇವಪಾಣೀ ಬಲದೇವರೈಯುಂ, ಚಿರುದೇವಪಾಣೀ ವರುಣಪ್ಪೂತರೈಯುಂ ಮೂವಡಿ ಮುಕ್ಕಾಲ್ ವೆಣ್ಪಾವಾಲ್ ತುದಿಕ್ಕಿನ್ರುಳಿ, ಅವರಣಿಯುಂ ತಾರುಂ ಆಡೈಯುಂ ನಿರನುಂ ಕೊಡಿಯುಂ ತುದಿತ್ತು ಅವರಾಲ್ ಪೆರವೇಣ್ಡುವನವುಂ ತುದಿಕ್ಕಪ್ಪಡುಂ (ಶಿಲ, Vi, ೩೫ ರ ಮೇಲೆ ಅಡಿಯರ್ಕುನಲ್ಲರ ವ್ಯಾಖ್ಯಾನ).</p>
			</aside>
			<aside epub:type="footnote" id="id-002-40">
				<p>* ಕೋಡಿಕ್ಕೋಶಂಬಿಕ್ಕೋಮಕನಾಕಿಯ ವಡಿತ್ತೇರ್ತಾನೈ ವತ್ತವನ್ ರನ್ನೈ. ವಂಚನ್ ಚೆಯ್ದುಳಿ ವಾನ್ರಳೈ ವಿಡೀಯ ವುಂಜೈಯಿಲ್ ತೋನಿಯರ ಯೂಕಿ ಯನ್ದಣನ್ ವುರುವುಕಕ್ಕೊಲ್ವಾ ವುರುನೋಯ್ ಕಂಡು ಪರಿವರು ಮಾಕ್ಕನಿಲ್ ತಾಂ ಪರಿವೆಯ್ದಿ (ಮಣಿಮೇಕಲೈ, xv, ೬೧-೬೨).</p>
			</aside>
			<aside epub:type="footnote" id="id-002-41">
				<p>* ಶಿಲಪ್ಪದಿಕಾರಂ Ix, ೨೦, ಆಹನಾನೂರು, ೬೭.</p>
			</aside>
			<aside epub:type="footnote" id="id-002-42">
				<p>the most plausible view is that he was a poet of the South...<br />(Keith Sanskrit Drama, p. 105.)</p>
			</aside>
			<aside epub:type="footnote" id="id-002-43">
				<p>* ಕೆಲವು ಕವಿಗಳು ರಸಕ್ಕೆ ಲಕ್ಷ್ಯಕೊಡದೆ ಅಲಂಕಾರಕ್ಕೆ ಮಾತ್ರ ಕೊಡುತ್ತಾರೆಂಬುದಕ್ಕೆ ಈ ಶ್ಲೋಕವನ್ನು ಉದಾಹರಣೆಯಾಗಿ ಕೊಟ್ಟಿರುವುದರಿಂದ ಇದು ರಸವತ್ತಾದ ಈ ನಾಟಕದಲ್ಲಿ ಬರುವುದಕ್ಕೆ ಔಚಿತ್ಯವು ಕಾಣುವುದಿಲ್ಲ. (೫ ನೆಯ ಪುಟವನ್ನೂ ನೋಡಿ.) ಗಣಪತಿಶಾಸ್ತ್ರಿಗಳು ಈಚೆಗೆ ಈ ಶ್ಲೋಕವನ್ನು ಆರನೆಯ ಅಂಕದಲ್ಲಿ (ಮಿಶ್ರವಿಷ್ಕಂಭಕವಾದಮೇಲೆ) ಸೇರಿದ್ದಾರೆ.</p>
			</aside>
			<aside epub:type="footnote" id="id-002-44">
				<p>* ಸ್ವಪ್ನ, ಪ್ರತಿಜ್ಞಾ, ಅಭಿಷೇಕ, ಪಂಚರಾತ್ರ, ದೂತವಾಕ್ಯ, ಬಾಲಚರಿತೆ, ಅವಿಮಾರಕ, ಇವಿಷ್ಟೂ ಭಾಸನವೆಂದು ಕೆ. ಜಿ. ಶಂಕರರು ಅಭಿಪ್ರಾಯಪಡುತ್ತಾರೆ. (ಆಶುತೋಷ ಮೆಮೋರಿಯಲ್ ವಾಲ್ಯೂಂ, ಭಾಗ ೨, ಪು ೪೧, ೬೪,)</p>
			</aside>
		</aside>
		<aside epub:type="footnote" id="id-003-01">
			<p>* ಈ ಅನುಬಂಧದಲ್ಲಿ ಕೊಟ್ಟಿರುವ ಅನುವಾದ ಶ್ಲೋಕಗಳನ್ನು ವಿಮರ್ಶೆ ಮಾಡಿ ಡಾ ॥ ಎಫ್. ಡಬ್ಲಿಯು. ಥಾಮಸ್ ರವರು ಬರೆದಿರುವ ಲೇಖನವನ್ನು ನೋಡಿ (ರಾ, ಏ, ಸೊ. ಪತ್ರಿಕೆ, ಜನವರಿ ೧೯೨೫).</p>
		</aside>
		<aside epub:type="footnote" id="id-004-01">
			<p>* ಇದು ಇಂಡಿಯದ ವಾಯುವ್ಯ ದಿಕ್ಕಿನಲ್ಲಿ ಪ್ರಚಾರದಲ್ಲಿತ್ತೆಂದು ಕೆಲವರೂ ದ್ರಾವಿಡ ಪ್ರಾಂತದಲ್ಲಿ ಪ್ರಚಾರದಲ್ಲಿದ್ದ ವಿಂಧ್ಯ ಭಾಷಾ ಭೇದವಿರಬೇಕೆಂದು ಕೆಲವರೂ ಊಹಿಸುತ್ತಾರೆ.</p>
		</aside>
		<aside epub:type="footnote" id="id-004-02">
			<p>* ಚಿತ್ತಗಾರರು ಚಿತ್ರದಲ್ಲಿ ಚಂದ್ರನನ್ನೋ ನಕ್ಷತ್ರಗಳನ್ನೋ ಬರೆದು ರಾತ್ರಿಯನ್ನು ಸೂಚಿಸುವುದುಂಟು. ಹಾಗೆ ಇಲ್ಲಿ ಅದು ರಾತ್ರಿಯೆಂದು ಬಾಯಿಬಿಟ್ಟು ಹೇಳಿದೆ ಎರಡು ಕಡೆ ದೀಪವನ್ನಿಟ್ಟು ಕವಿಯು ವೇಳೆಯನ್ನು ಸೂಚಿಸಿದ್ದಾನೆ.</p>
		</aside>
		<aside epub:type="footnote" id="id-005-01">
			<p>* ಕೇಕಯ ರಾಜನ ಮಗಳು ‘ಕೈಕಯೀ” ; ಆದರೆ ಉಚ್ಛಾರಣ ಸೌಕರ್ಯಾರ್ಥವಾಗಿ ಕನ್ನಡದಲ್ಲಿ ರೂಢವಾಗಿರುವ ‘ಕೈಕೆ' ಎಂಬ ರೂಪವನ್ನೇ ಇಲ್ಲಿಯೂ ಮುಂದೂ ಉಪಯೋಗಿಸಿದೆ.</p>
		</aside>
		<aside epub:type="footnote" id="id-005-02">
			<p>* ಶ್ರೀಮದ್ರಾಮಾಯಣದಲ್ಲಿ ಇದಕ್ಕೆ ದೈವವೇ ಕಾರಣವೆಂದು ರಾಮನು ಸಮಾಧಾನಮಾಡುತ್ತಾನೆ,</p>
		</aside>
		<aside epub:type="footnote" id="id-005-03">
			<p>* ವೇ ॥ ಸೀತಾರಾಮಶಾಸ್ತ್ರಿಗಳು ಮಾಡಿದ ಭಾಷಾಂತರ.</p>
		</aside>
		<aside epub:type="footnote" id="id-006-01">
			<p>* “ಇದುವೆ ಮಹಾಭಾರತಕ್ಕಾದಿಯಾಯ್ತು.....” ಪಂಪ ಭಾರತ, xii- ೧೫೬.</p>
		</aside>
		<aside epub:type="footnote" id="id-006-02">
			<p>* “ಊರುಭಂಗ” - ಮಂಗಳ ಶ್ಲೋಕ.</p>
		</aside>
		<aside epub:type="footnote" id="id-007-01">
			<p>* ಭೀಮನು ಕೌಂತೇಯರಲ್ಲಿ “ಮಧ್ಯಮ” ನಾಗುತ್ತಾನೆ.</p>
		</aside>
		<aside epub:type="footnote" id="id-007-02">
			<p>* ಈ ಆಯುಧಗಳ ವರ್ಣನೆಯು ಪ್ರಕ್ಷಿಪ್ತವೆಂದು ಕೆಲವರು ಅಭಿಪ್ರಾಯ ಪಡುತ್ತಾರೆ- (ವುಲ್ನರ್ ಮತ್ತು ಸರೂಪರ ಟಿಪ್ಪಣಿಯನ್ನು ನೋಡಿ.)</p>
		</aside>
		<aside epub:type="footnote" id="id-008-01">
			<p>* ಕುಂತಿಭೋಜನು ಕುಂತಿಯ ಸಾಕುತಂದೆ ಎಂದು ಭಾರತದಲ್ಲಿ ಪ್ರಸಿದ್ದವಾಗಿದೆ. ಆದರೆ ಅವಿಮಾರಕದ ಕುಂತಿಭೋಜನು ದುರ್ಯೋಧನನ ಮಗನೆಂದು ಎರಡು ಸಾರಿ ಉಕ್ತವಾಗಿದೆ. (ಪುಟ ೧೦೦, ೧೦೨.) ಈ ದುರ್ಯೋಧನನು ಕೌರವನಾಗಿರಲಾರನು; ಯಾರೋ ಪೌರಾಣಿಕ ಅಥವಾ ಕಾಲ್ಪನಿಕ ವ್ಯಕ್ತಿಯಾಗಿರಬೇಕು.</p>
		</aside>
		<aside epub:type="footnote" id="id-008-02">
			<p>* ಇದೇ ಜಾತಿಯ ಒಂದು ನಾಟಕವನ್ನು ಅಶ್ವಘೋಷನು ಬರೆದಿದ್ದನು; ಅದರ ಕೆಲವು ತುಂಡುಗಳು ಮಾತ್ರ ದೊರೆತು ಲೂಡರ್ಸ್ ಅವರಿಂದ ಪ್ರಕಟಿಸಲ್ಪಟ್ಟಿವೆ.</p>
		</aside>
		<aside epub:type="footnote" id="id-008-03">
			<p>* ಈ ನಾಟಕದಲ್ಲಿರುವುದು ಉದಯನನ ಕಥೆಯಾದರೂ ಪ್ರತಿಕ್ಷಣದಲ್ಲಿಯೂ ನಾವು ಅವನ ವಿಚಾರವನ್ನು ಕೇಳುತ್ತಿದ್ದರೂ, ಅವನನ್ನು ಮಾತ್ರ ಕವಿಯು ರಂಗದಮೇಲೆ ತಂದಿಲ್ಲ, ಇದು ಯೌಗಂಧರಾಯಣನಿಗೆ ಪ್ರಾಧಾನ್ಯವನ್ನು ಕೊಡಲು ಮಾಡಿರುವ ಒಂದು ಉಪಾಯವೆಂದು ತೋರುತ್ತದೆ.</p>
		</aside>
		<aside epub:type="footnote" id="id-009-01">
			<p><span class="en">1 The YAJNAPHALA of Mahakavi Bhasa, with a short introduction by Rajavaidya Jivaram Kalidasa Sastri, published by the Rasashala Aushadhashram, Gondal, Kathiawar India, 1941. Royal 16 mo. pages 20+208. Price Rs 5.</span></p>
		</aside>
		<aside epub:type="footnote" id="id-009-02">
			<p>2 ಇವರ ಸ್ಥಳ ಆಲ್ಮೋರಾ. ಜಯಪುರ, ಬೊಂಬಾಯಿ, ಗೊಂಡಲ ಮುಂತಾದ ಕಡೆಗಳಲ್ಲಿ ಸಂಚಾರ ಮಾಡುತ್ತಿದ್ದರಂತೆ. ಯಜ್ಞಫಲದ ಖ. ಪ್ರತಿಯನ್ನು ಕಾಲಿದಾಸಶಾಸ್ತ್ರಿಗಳಿಂದ ತೆಗೆದುಕೊಂಡು ಹೋದವರು ಅದನ್ನು ಹಿಂತಿರುಗಿ ಕೊಡಲೇ ಇಲ್ಲವಂತೆ, ಗ್ರಂಥವನ್ನು ಅಚ್ಚಿಗೆ ಸಿದ್ಧಪಡಿಸಿದವರೂ ಅವರೇಯಂತೆ ಅವರು ಗ್ರಂಥ ಪ್ರಕಾಶವಾದ ಸ್ವಲ್ಪ ಕಾಲದ ಮೇಲೆ ಲಕ್ನೋ ನಗರದಲ್ಲಿ ಕಾಲವಾದರಂತೆ.</p>
		</aside>
		<aside epub:type="footnote" id="id-009-03">
			<p><span class="en">3 The Authorship of the Yajnaphala-by R.N. Dandekar, Annals of the Bhandarkar Oriental Research Institute, Vol. XXXI (1951) pages 307-314. "Yajnaphala' a critical study' by Dr. G. K. Bhat, Journal of the University of Bombay, September 1951, Arts Number (26) pages 64-75</span> ಮತ್ತು ' Yajnaphala a newly discovered drama by Bhasa' by A. D. Pusalkar, Journal of the Bombay branch of the Royal Asiatic Society, 1942, pages 23-29, ಎಂಬ ಲೇಖನಗಳನ್ನೂ ನೋಡಬಹುದು.</p>
		</aside>
		<aside epub:type="footnote" id="id-009-04">
			<p>4 ಕಾಲೋ ಲಗತಿ (೬೬), ಗಾಲೀಂ ದದಾತಿ (೧೦೭), ಕಲ್ಯೇವನಂ ಯಾ ಸ್ಯಾಮ- ಇವು ಉತ್ತರದೇಶದ ಪ್ರಯೋಗಗಳಾಗಿ ಕಾಣುತ್ತವೆ.</p>
		</aside>
		<aside epub:type="footnote" id="id-009-05">
			<p>5 ಯಜ್ಞಫಲದಲ್ಲಿ ಒಟ್ಟು ೨೯೧ ಪದ್ಯಗಳಿವೆ; ಪ್ರತಿಮಾನಾಟಕದಲ್ಲಿ ೧೫೬ ಪದ್ಯಗಳಿವೆ. ಎರಡರಲ್ಲಿಯೂ ಅಂಕಸಂಖ್ಯೆ ಏಳು.</p>
		</aside>
		<aside epub:type="footnote" id="id-009-06">
			<p>6 ಸೂರ್ಯಾಸ್ತ, i ೨೮-೨೯, ಉದ್ಯಾನ ii ೨೩, ರಾಮ iii ೨೭, ಹಿಂತಿರುಗಿ ಮನೆಗೆ ಬರುವ ಹಸುಗಳು iv -೪೮-೫೦ ಇತ್ಯಾದಿ.</p>
		</aside>
		<aside epub:type="footnote" id="id-009-07">
			<p>7 ಏಕೋ ಏನೋ ಈ ಅಂಕವನ್ನು “ಆರನೆಯ ನಿರ್ವಹಣಾಂಕ” ವೆಂದು ಕರೆದಿದೆ.</p>
		</aside>
		<aside epub:type="footnote" id="id-009-08">
			<p>8 ರಾಮನು ವಿದ್ಯಾಸಂಪಾದನೆಯಲ್ಲಿ ಎಲ್ಲರನ್ನೂ ಮೀರಿಸಿದ್ದಾನೆ ಎಂಬುದರಲ್ಲಿ.</p>
		</aside>
		<aside epub:type="footnote" id="id-009-09">
			<p>9 ಮೂಲವು ಸೂಕ್ಷ್ಮವಾದ ಶ್ಲೇಷೆಗಳಿಂದ ಕೂಡಿ ಸುಂದರವಾಗಿದೆ :-<br />
				ಗೃಹ್ಣಾತಿ ದೀಪಸ್ಯ ಶಿಖಾಂ ಗುಣಾಢ್ಯಾ<br />
				ಸ್ನಿಗ್ಧಾಚ ವರ್ತಿರ್ನ ತು ಪಂಕಪಿಂಡಃ ।<br />
				ಗೃಹ್ಣಾತಿ ವಿದ್ಯಾಶ್ಚ ಗುರೋಸ್ತಥೈವ<br />
			ಧಿಯೋ ಗುಣೈಃ ಸ್ನೇಹಭರಶ್ಚ ಶಿಷ್ಯಃ ॥</p>
		</aside>
	</div>
</body>
</html>
