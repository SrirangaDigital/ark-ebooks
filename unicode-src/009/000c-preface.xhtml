<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ನಿರ್ಮಲ ಭಾರತೀ</title>
	<link type="text/css" rel="stylesheet" href="css/style.css" />
</head>
<body class="maintext">
	<section class="level1 unnumbered" epub:type="chapter" role="doc-chapter" id="id-000c.1">
		<h1 class="level1-title" epub:type="title">ಬಿನ್ನಹ</h1>
		<p><strong>ನಿರ್ಮಲಾ, ಭಾರತೀ</strong> ಇಬ್ಬರೂ ನನ್ನ ಪುಟ್ಟ ಮೊಮ್ಮಕ್ಕಳು. ಅವರೂ ಅವರ ಓರಗೆಯ ಮಕ್ಕಳೂ ಓದಲೆಂದು ಈ ಪುಸ್ತಕವನ್ನು ಬರೆದಿದ್ದೇನೆ.</p>
		<p>'ನಿರ್ಮಲ ಭಾರತೀ' ಎಂದರೆ ತಿಳಿಯಾದ ಮಾತು ಎಂದೂ ಅರ್ಥವಾಗುತ್ತದೆ. ಚಿಕ್ಕ ಹುಡುಗರಿಗೆ ಅರ್ಥವಾಗುವಂಥ ತಿಳಿಯಾದ ಮಾತಿನಲ್ಲಿ ಇದನ್ನು ಬರೆಯಬೇಕೆಂಬುದು ನನ್ನ ಉದ್ದೇಶ. ಆ ಉದ್ದೇಶ ಎಷ್ಟು ಮಟ್ಟಿಗೆ ನೆರವೇರಿದೆಯೋ ಓದುವ ಮಕ್ಕಳೇ ಹೇಳಬೇಕು.</p>
		<p>ನನ್ನ ಅರವತ್ತನೆಯ ವರ್ಷದಲ್ಲಿ 'ವಚನ ಭಾರತ'ವನ್ನು ಬರೆದು ಅಚ್ಚು ಮಾಡಿಸಿ ಗುರುಹಿರಿಯರಿಗೂ ಇಷ್ಟಮಿತ್ರರಿಗೂ ಕೊಟ್ಟು ಅವರ ಆಶೀರ್ವಚನವನ್ನು ಪಡೆದೆ; ಪ್ರೀತಿ ವಿಶ್ವಾಸಗಳನ್ನು ಗಳಿಸಿದೆ. ಅದೇ ನಾನು ಮಾಡಿಕೊಂಡ ಷಷ್ಠಿಪೂರ್ತಿ ಶಾಂತಿ; ಅವರ ಆ ಆಶೀರ್ವಾದ ಪ್ರೀತ್ಯಾದರಗಳ ಬಲದಿಂದ ಇಂದು ನನ್ನ ಎಪ್ಪತ್ತನೆಯ ವರ್ಷದಲ್ಲಿ ಈ ಪುಸ್ತಕವನ್ನು ಬರೆದು ಪ್ರಕಟಿಸಿ ಮಕ್ಕಳಿಗೆ ಕೊಡುವ ಪುಣ್ಯ ಲಭಿಸಿದೆ. ಇದರಿಂದ ಭಗವಂತನಿಗೆ ಪ್ರೀತಿಯಾಗುತ್ತದೆ ಎಂದು ನಾನು ತಿಳಿದಿದ್ದೇನೆ.</p>
		<p>ದೈವಾನುಗ್ರಹ, ಗುರುಹಿರಿಯರ ಆಶೀರ್ವಾದ, ಮಕ್ಕಳ ಸಂತೋಷ ಇವಕ್ಕಿಂತ ಬೆಲೆಯುಳ್ಳದ್ದು ಜೀವನದಲ್ಲಿ ಮತ್ತೇನಿದೆ? ಅವು ಇಹಪರಗಳಿಗೆ ಅಮೃತದ ಬುತ್ತಿ.</p>
		<p>ಇದು ನನ್ನ 'ವಚನ ಭಾರತ'ದ ಆಧಾರದ ಮೇಲೆ ಬರೆದದ್ದು. ಅದರಲ್ಲಿರುವ ಚಿತ್ರಗಳನ್ನೆಲ್ಲಾ – ಒಂದೆರಡನ್ನು ಬಿಟ್ಟು – ಇದರೊಳಗೆ ಸೇರಿಸಿದೆ. ಇದಕ್ಕಾಗಿಯೇ ಇನ್ನೂ ನಾಲ್ಕು ಸುಂದರವಾದ ಚಿತ್ರಗಳನ್ನು ನನ್ನ ಮಿತ್ರರಾದ ಶ್ರೀ ಪುರುಷೋತ್ತಮ ರಾಯರು ಹೊಸದಾಗಿ ಬರೆದುಕೊಟ್ಟಿದ್ದಾರೆ. ರೇಖಾಚಿತ್ರಗಳಿಗೆ ಮಕ್ಕಳು ಬಣ್ಣ ತುಂಬಬಹುದು; ಅದು ಅವರಿಗೆ ಕಥೆ ಓದುವಷ್ಟೇ ಪ್ರಿಯವಾದದ್ದು.</p>
		<p>ಈ ಪುಸ್ತಕಕ್ಕೆ ಪೀಠಿಕೆ ಬರೆದಿಲ್ಲ. ಚಿಕ್ಕ ಮಕ್ಕಳು ಮಹಾಭಾರತದ ಕಥೆ, ಅದರಲ್ಲಿ ಬರುವ ರಾಮನ ಕಥೆ, ಸಾವಿತ್ರಿಯ ಕಥೆ, ನಳನ ಕಥೆ ಇಂಥವುಗಳನ್ನು ಓದಿ ಜ್ಞಾಪಕದಲ್ಲಿಟ್ಟುಕೊಂಡರೆ ಸಾಕು. ಅವರ ಮನಸ್ಸಿನ ಮೇಲೆ ಅವು ಪೀಠಿಕೆಗಿಂತ ಹೆಚ್ಚು ಪರಿಣಾಮವನ್ನು ಉಂಟುಮಾಡುತ್ತವೆ. ಮಹಾಭಾರತದ ಮುಖ್ಯ ಕಥೆಯಲ್ಲಿರುವುದು ದುರ್ಯೋಧನನು ಹೊಟ್ಟೆಯ ಕಿಚ್ಚಿನಿಂದಲೂ, ದುರಾಶೆಯಿಂದಲೂ, ದ್ವೇಷದಿಂದಲೂ, ದುರ್ಬುದ್ಧಿಯಿಂದಲೂ ತನ್ನ ದಾಯಾದಿಗಳನ್ನು ಕಷ್ಟಪಡಿಸಿದ್ದು. ತಾಯಿತಂದೆಗಳ ಮಾತು ಕೇಳದೆ, ಭೀಷ್ಮ ದ್ರೋಣ ವಿದುರ ಮುಂತಾದ ಹಿರಿಯರ ಮಾತಿಗೆ ಕಿವಿಗೊಡದೆ, ಕರ್ಣ ಶಕುನಿ ಮುಂತಾದ ದುರ್ಮಂತ್ರಿಗಳ ಮಾತು ಕೇಳಿ ದುರ್ಮಾರ್ಗನಾಗಿ ಹಾಳಾದದ್ದು.</p>
		<p class="verse">
			ನಾಲ್ಕಬ್ಧಿ ಸುತ್ತಿರುವ ಭೂಮಿಯನು ಭೋಗಿಸಿದ<br />
			ಕೌರವನು ತೊಡೆಮುರಿದು ದಿಕ್ಕಿಲ್ಲದೇ ಬಿದ್ದ !<br />
			ಜೀವವಿದ್ದಾಗಲೇ ಅವನ ತಿಂದುವು ತೋಳ.
		</p>
		<p>ಪಾಂಡವರು ಚಿಕ್ಕಂದಿನಿಂದಲೂ ನಾನಾ ಕಷ್ಟಗಳಿಗೆ ಸಿಕ್ಕಿದರು. ಆದರೂ ಹೆದರದೆ, ಚೇತರಿಸಿಕೊಂಡು, ಬಲದಿಂದಲೂ ಧೈರ್ಯದಿಂದಲೂ ಸಾಹಸದಿಂದಲೂ ಶತ್ರುವನ್ನು ಗೆದ್ದು ರಾಜ್ಯವನ್ನು ಸಾಧಿಸಿದರು. ಭೀಷ್ಮ, ದ್ರೋಣ, ಕೃಷ್ಣ ಈ ಹಿರಿಯರಲ್ಲಿ ಅವರಿಗೆ ತುಂಬ ಗೌರವ. ಕೃಷ್ಣನು ರಣರಂಗದಲ್ಲಿ ಅರ್ಜುನನಿಗೆ ಹೇಳಿದ ಬುದ್ದಿಯೇ ಲೋಕ ಪ್ರಸಿದ್ದವಾದ ಭಗವದ್ಗೀತೆ,</p>
		<p>ಪಾಂಡವರಿಗೆ ಬಂದ ಕಷ್ಟಕ್ಕೆ ಧರ್ಮರಾಜನ ಜೂಜು ಅರ್ಧ ಕಾರಣ, ಅವನು ಅದರ ಚಾಪಲ್ಯದಿಂದ ಐಶ್ವರ್ಯವನ್ನೆಲ್ಲಾ ಕಳೆದುಕೊಂಡು ತಮ್ಮಂದಿರನ್ನೂ ಹೆಂಡತಿಯನ್ನೂ ಸೋತು ಕಾಡುಪಾಲಾದನು. ಇಂದಿಗೂ ಬಗೆಬಗೆಯ ಜೂಜುಗಳಿಂದ ಎಷ್ಟೋ ಸಂಸಾರಗಳು ಹಾಳಾಗುತ್ತಿವೆ.</p>
		<p>ಯಾರು ಏನೇ ಹೇಳಲಿ, ಎಷ್ಟೇ ಹೊಗಳಲಿ, ಹೇಗೇ ಸಮರ್ಥಿಸಲಿ, ಕೆಟ್ಟ ಚಾಳಿಗಳು ಕೆಟ್ಟವೇ ! ಅವನ್ನು ಚಿಕ್ಕಂದಿನಲ್ಲಿ ಕಲಿತರೆ ಆಮೇಲೆ ಬಿಡುವುದಕ್ಕಾಗುವುದಿಲ್ಲ. ಅವುಗಳಿಂದ ಮನುಷ್ಯ ಹಾಳಾಗುತ್ತಾನೆ; ಅವನನ್ನು ನಂಬಿದವರೂ ಹಾಳಾಗುತ್ತಾರೆ. ಆದ್ದರಿಂದ ಮಕ್ಕಳು ಮೊದಲಿಂದಲೂ ಒಳ್ಳೆಯ ದಾರಿಯಲ್ಲಿ ಹೋಗುವುದನ್ನು ಕಲಿಯಬೇಕು; ತಾಯಿತಂದೆಗಳು ಅದನ್ನು ಬೇಸರ ಪಡದೆ, ಉದಾಸೀನ ಮಾಡದೆ ಕಲಿಸಬೇಕು. ಚಿಕ್ಕವರಿಗೂ ದೊಡ್ಡವರಿಗೂ ಭಗವಂತನು ಈ ಒಳ್ಳೆಯ ಬುದ್ದಿಯನ್ನು ಅನುಗ್ರಹಿಸಲಿ!</p>
		<p>ಎಂದಿಗಿಂತ ಹೆಚ್ಚು ಶ್ರದ್ದೆಯಿಂದಲೂ ಆಸಕ್ತಿಯಿಂದಲೂ ಈ ಪುಸ್ತಕವನ್ನು ಅಂದವಾಗಿ ಅಚ್ಚು ಮಾಡಿಕೊಟ್ಟ ಬಿ. ಬಿ. ಡಿ. ಪ್ರೆಸ್ಸಿನ ಮಾಲೀಕರಾದ ಶ್ರೀ ನರಸಿಂಹ ಮಲ್ಯರಿಗೆ ಕೃತಜ್ಞನಾಗಿದ್ದೇನೆ.</p>
		<p class="no-indent">ವಿಕಾರಿ ಸಂವತ್ಸರ<br />ಮಾಘ ಶುದ್ಧ ಹುಣ್ಣಿಮೆ </p>
		<p class="text-right"><strong>ಎ. ಆರ್. ಕೃಷ್ಣಶಾಸ್ತ್ರೀ</strong></p>
	</section>
	<section class="level1 unnumbered" epub:type="chapter" role="doc-chapter" id="id-000c.2">
		<h1 class="level1-title" epub:type="title">ಪ್ರಕಾಶಕರ ಅರಿಕೆ</h1>
		<p>ಹನ್ನೆರಡು ವರ್ಷಗಳ ಹಿಂದೆ ಅಚ್ಚಾಗಿ ಈಗ ದುರ್ಲಭವಾಗಿದ್ದ ಈ ಪುಸ್ತಕವನ್ನು ಗ್ರಂಥಕರ್ತರ ಪತ್ನಿ ಪುತ್ರಿಯರ ಅನುಮತಿಯಿಂದ ಹೊರತರುತ್ತಿದ್ದೇನೆ. ಈ ಪುಸ್ತಕವನ್ನು ಕೊಂಡು ಓದಿ ಸಂತೋಷಪಟ್ಟರೆ ಗ್ರಂಥಕರ್ತರ ಮತ್ತು ಪ್ರಕಾಶಕರ ಶ್ರಮ ಸಾರ್ಥಕವಾಯಿತೆಂದು ಭಾವಿಸುತ್ತೇನೆ.</p>
		<p>ಗ್ರಂಥದ ಪ್ರಕಟನೆಗೆ ಅನುಮತಿ ಇತ್ತ ಲೇಖಕರ ಪತ್ನೀಪುತ್ರಿಯರಿಗೂ ಇದನ್ನು ಮುದ್ದಾಗಿ ಮುದ್ರಿಸಿಕೊಟ್ಟ ಮೈಸೂರಿನ ವೆಸ್ಲಿ ಪ್ರೆಸ್ ಅಧಿಕಾರಿಗಳಿಗೂ ಅತ್ಯಂತ ಕೃತಜ್ಞನಾಗಿದ್ದೇನೆ.</p>
		<p class="no-indent">ವಿರೋಧಿಕೃತ್ ಸಂವತ್ಸರ<br />ಮಾಘ ಶುದ್ಧ ಹುಣ್ಣಿಮೆ ।</p>
		<p class="text-right"><strong>ಎಚ್, ಎಮ್, ಶಂಕರನಾರಾಯಣರಾವ್</strong></p>
		<figure>
			<img src="images/0001.jpg" alt="image" />
			<figcaption>ಶಂತನು:-ನೀನು ಯಾರು ಸುಂದರಿ?</figcaption>
		</figure>
		<p class="verse">
			ಕೊಳಲಿನಿದು ವೀಣೆಯಿನಿದೆನ್ನುವರು ತಂತಮ್ಮ<br />
			ಮಕ್ಕಳಾ ತೊದಲುನುಡಿ ಕೇಳದವರು<span class="text-right">(ಕುರುಳ್, I-೭-೬)</span>
		</p>
		<p>
			ತಕ್ಕವರು ತಗದವರು ಎಂಬುದನ್ನು ಅವರವರ<br />
			ಮಕ್ಕಳಿಂದಲೆ ಕಾಣಬಹುದು<span class="text-right">(ಕುರುಳ್, I-೧೨-೪)</span>
		</p>
		<figure>
			<img src="images/0002.jpg" alt="image" />
			<figcaption>ಸರಸ್ವತಿ</figcaption>
		</figure>
	</section>
</body>
</html>
