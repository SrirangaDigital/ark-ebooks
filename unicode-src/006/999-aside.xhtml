<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಶ್ರೀ ವಚನ ಭಾರತ</title>
	<link type="text/css" rel="stylesheet" href="css/style.css" />
</head>
<body class="maintext">
	<div class="footnote">
		<aside epub:type="footnote">
			<p class="footnote-head">Footnotes</p>
		</aside>
		<aside epub:type="footnote" id="id-000d.1-01">
			<p>೧. ಇದಕ್ಕೆ ‘ಕೃಷ್ಣರಾಜ ವಾಣೀವಿಲಾಸವೆಂಬ ಮಹಾಭಾರತದ ಕನ್ನಡ ಟೀಕು’ ಎಂದು ಹೆಸರು. ಆದಿಪರ್ವದ ಪೀಠಿಕೆಯಿಂದ ಶ್ರೀ ಕೃಷ್ಣರಾಜ ಒಡೆಯರವರು ಶಾಲಿವಾಹನಶಕ ೧೭೪೨ಕ್ಕೆ ಸಲ್ಲುವ ವಿಕ್ರಮನಾಮ ಸಂವತ್ಸರದಲ್ಲಿ (ಎಂದರೆ ಕ್ರಿ.ಶ. ೧೮೨೦) ಇದನ್ನು ರಚಿಸಿದರೆಂದು ಗೊತ್ತಾಗುತ್ತದೆ. ಆದಿಪರ್ವವು ಬೆಂಗಳೂರಿನ ಎಂ.ರುದ್ರಪ್ಪ ಅಂಡ್​ ಸನ್ಸ್​ ಅವರ ಚಾಮುಂಡೇಶ್ವರಿ ಪ್ರೆಸ್ಸಿನಲ್ಲಿ ೧೮೮೯ ರಲ್ಲಿ ಅಚ್ಚಾಯಿತು. ಇದಕ್ಕೆ ಮುಂಚೆ ವಿರಾಟಪರ್ವವು ೧೮೮೪ರಲ್ಲಿಯೂ ಉದ್ಯೋಗಪರ್ವವು ೧೮೮೫ರಲ್ಲಿಯೂ ಮೈಸೂರಿನ ಜಗನ್ಮೋಹನ ಮುದ್ರಾಕ್ಷರ ಶಾಲೆಯಲ್ಲೂ ಅಚ್ಚಾಗಿದ್ದುವು.</p>
		</aside>
		<aside epub:type="footnote" id="id-000d.1-02">
			<p>೨. ಇದಕ್ಕೆ ‘ಶ್ರೀ ಮಹಾಭಾರತವು-ಕರ್ನಾಟಕ ವಚನವು’ ಎಂದು ಹೆಸರು. ಇದು ಸಮಗ್ರವಾಗಿಲ್ಲವೆಂದು ತೋರುತ್ತದೆ. ಕೆಲವು ಭಾಗಗಳು ನನಗೆ ದೊರೆಯಲಿಲ್ಲ. ಆದಿಪರ್ವವು ೧೯೩೨-೩೩ರಲ್ಲಿ ಪ್ರಕಟವಾಯಿತು. ಇದಕ್ಕೆ ಮುಂಚೆ ಶ್ರೀ ಆಚಾರ್ಯರು ಭಾಗವತ ರಾಮಾಯಣಗಳನ್ನು ಕನ್ನಡಿಸಿ ಪ್ರಕಟಿಸಿದ್ದರು.</p>
		</aside>
		<aside epub:type="footnote" id="id-000d.1-03">
			<p>೩. ಡಾ॥ ಆನಿ ಬೆಸೆಂಟರ ಇಂಗ್ಲಿಷ್​ ಸಂಗ್ರಹ ಇಂಥದು ಒಂದು. ಅದನ್ನು ಪಂಡಿತ ವಿ. ವೆಂಕಣ್ಣಭಟ್ಟರು ಕನ್ನಡಿಸಿದ್ದಾರೆ. ದ್ವಿತೀಯ ಮುದ್ರಣ ೧೯೨೧.</p>
		</aside>
		<aside epub:type="footnote" id="id-000d.1-04">
			<p>* ಇದು ಇಂಗ್ಲಿಷ್​ ಉಚ್ಚಾರಣೆ, ಮರಾಠಿಯಲ್ಲಿ ಅವರ ಹೆಸರು ‘ಸುಕಥನಕರ’ ಎಂದು ಇರುವಂತೆ ತಿಳಿಯುತ್ತದೆ</p>
		</aside>
		<aside epub:type="footnote" id="id-000d.1-05">
			<p>೪. ದಿ. ರಾ. ಗೊ. ಭಂಡಾರಕರವರು ಇದನ್ನು ೧೯೧೯ರಲ್ಲಿ ಆರಂಭಿಸಿದರು.ಇದರ ವಿರಾಟಪರ್ವವು ೧೯೨೩ರಲ್ಲಿ ಬಂತು. ಆದಿಪರ್ವವು ೧೯೨೭-೧೯೩೩ರಲ್ಲಿ ಬಂತು. ಇದರ ವಿವರವನ್ನು ಡಾ॥ ಸುಕ್ತಂಕರವರು ಆದಿಪರ್ವಕ್ಕೆ ಬರೆದಿರುವ (೧೯೩೩) <span class="en">Prolegomena</span> ಎಂಬ ಅವರ ಉಪೋದ್ಘಾತದಿಂದಲೂ ಎ.ಡಿ.ಪುಸಾಳಕರವರ <span class="en">‘Twenty- Five Years of Epic and Puranic Studies’ (Progress of Indic studies PP.101-132 </span><span>ಎಂಬ ಲೇಖನದಿಂದಲೂ ತಿಳಿಯಬಹುದು.</span><span class="en"> Prolegomena </span>ದಿಂದ ಪ್ರಕೃತವಾದ ಒಂದೆರಡು ವಾಕ್ಯಗಳನ್ನು ತೆಗೆದು ಮುಂದೆ ಕೊಟ್ಟಿದೆ. <span class="en"> We must, therefore, clearly recognize that a wholly certain and satisfactory restoration of the text to its pristine form- even the so called Satasahasri samhita form- may be a task now beyond the powers of criticism (page82) It only claims to be the most ancient one according to the direct line of transmission purer than the others in so far as it is free from the obvious errors of copying and spurious additions. (p.103). It will therefore, be prudent, not to claim too much for the first critical edition, nor to expect too much from it (p.104).</span></p>
		</aside>
		<aside epub:type="footnote" id="id-000d.1-06">
			<p>* ಈಗ (ಜನವರಿ ೧೯೫೮) ಒಟ್ಟು ೩೦ ಭಾಗಗಳು ಪ್ರಕಟವಾಗಿವೆ ; ಇವುಗಳಲ್ಲಿ ಈಚೆಗೆ ಕರ್ಣ, ಸೌಪ್ತಿಕ, ಸ್ತ್ರೀ, ಶಾಂತಿಪರ್ವಗಳು ಮುಗಿದಿವೆ.</p>
		</aside>
		<aside epub:type="footnote" id="id-000d.1-07">
			<p>೫. ಕ್ಷೇಮೇಂದ್ರನು ಹನ್ನೊಂದನೆಯ ಶತಮಾನದ ಮಧ್ಯದಲ್ಲಿದ್ದ ಕಾಶ್ಮೀರದೇಶದ ಕವಿ; ಅವನು ಬೃಹತ್ಕಥಾಮಂಜರಿ, ರಾಮಾಯಣಮಂಜರಿ, ಭಾರತಮಂಜರಿ ಎಂಬ ಸಂಗ್ರಹಗಳನ್ನೂ ಇನ್ನೂ ಅನೇಕ ಗ್ರಂಥಗಳನ್ನೂ ಬರೆದಿದ್ದಾನೆ. ಹನ್ನೊಂದನೆಯ ಶತಮಾನದಲ್ಲಿ ಭಾರತವು ಹೇಗಿತ್ತು ಎಂಬುದನ್ನು ತಿಳಿಯಲು ಅವನ ಭಾರತಮಂಜರಿ ಸಹಾಯವಾಗುತ್ತದೆ. </p>
		</aside>
		<aside epub:type="footnote" id="id-000d.1-08">
			<p>೬. ಅವನ ಕಾಂತಿಯುತವಾದ ಚರಿತ್ರೆಯೇ ಮಹಾಭಾರತ ಎಂದು ಕವಿ ಹೇಳಿದ್ದಾನೆ:- “ಯಸ್ಯೇತಿಹಾಸೋದ್ಯುತಿಮಾನ್​ ಮಹಾಭಾರತಮುಚ್ಯತೇ॥” ಆದಿ.೯೩-೪೬</p>
		</aside>
		<aside epub:type="footnote" id="id-000d.1-09">
			<p>೭. ಇದು ಆ ಶ್ಲೋಕ;-</p>
			<p class="verse">ಸ ರಾಜಾ ಶಂತನುರ್ಧೀಮಾನ್​ ಖ್ಯಾತಃ ಪೃಥ್ವ್ಯಾಂ ಧನುರ್ಧರಃ।<br />ಭೂವ ಮೃಗಯಾಶೀಲಃ ಸತತಂ ವನಗೋಚರಃ॥</p>
		</aside>
		<aside epub:type="footnote" id="id-000d.1-10">
			<p>೮.ಎಪ್ಪತ್ತನೆಯ ಮತ್ತು ತೊಂಭತ್ತನೆಯ ಅಧ್ಯಾಯಗಳು ಕುರುವಂಶವನ್ನು ದಕ್ಷಬ್ರಹ್ಮನಿಂದ ಆರಂಭಮಾಡುತ್ತದೆ.</p>
		</aside>
		<aside epub:type="footnote" id="id-000d.1-11">
			<p>೯.ಈ ಶ್ಲೋಕವು ಪ್ರತಿಪರ್ವದ ಮೊದಲಲ್ಲೂ ಗ್ರಂಥದ ಕೊನೆಯಲ್ಲೂ ಬರುತ್ತದೆ. ಅಲ್ಲದೆ ಹರಿವಂಶದ ಭಾರತ ಶ್ರವಣವಿಧಿಯ ಪ್ರಕರಣದಲ್ಲಿಯೂ ಬರುತ್ತದೆ. (ಭವಿಷ್ಯಪರ್ವ, ಅಧ್ಯಾಯ ೧೩೨, ಶ್ಲೋಕ ೨೩). ಅಲ್ಲಿ ಜನಮೇಜಯನು ‘ಭಗವನ್​ ಕೇನ ವಿಧಿನಾ ಶ್ರೋತವ್ಯಂ ಭಾರತಂ ಬುಧೈಃ’ ಎಂದು ಕೇಳಿದ್ದಕ್ಕೆ ವೈಶಂಪಾಯನನು ಹೇಳುವ ಉತ್ತರದಲ್ಲಿ ಇದು ಇದೆ. ‘ಉದೀರಯೇತ್​’ (ಹೇಳಬೇಕು) ಎಂಬುದೂ ವಿಧಿರೂಪದಲ್ಲಿಯೇ ಇದೆ. ಇದು ಅಲ್ಲಿಗೆ ಸರಿಹೋಗುತ್ತದೆ. ಹರಿವಂಶವನ್ನು ವ್ಯಾಸರೇ ಬರೆದಿರುವರೆಂಬ ಪ್ರತೀತಿ ಇರುವುದರಿಂದ ‘ವ್ಯಾಸಂ’ ಎಂಬುದಕ್ಕೆ ಬದಲಾಗಿ ‘ಚೈವ’ ಎಂಬ ಪಾಠವೂ ಅಲ್ಲಿಗೆ ಯುಕ್ತವಾಗಿದೆ. ಹಾಗಾದರೆ ತಮ್ಮ ಸ್ತುತಿಯನ್ನು ತಾವೇ ವಿಧಿಸಿಕೊಂಡ ಹಾಗಾಗುವುದಿಲ್ಲ. ಆದರೆ ಇದು(ಹರಿವಂಶವೂ ಕೂಡ) ಈಚಿನದಾಗಿರುವುದು ಸಂಭವ. ಆಗ ಪೌರಾಣಿಕರು ವ್ಯಾಸರನ್ನು ಸ್ತುತಿಸುವುದು ಸರಿಯೇ. ಆದ್ದರಿಂದಲೇ ‘ವ್ಯಾಸಂ’ ಎಂಬ ಪಾಠವೂ ಇದೆ.</p>
			<p>ಪೂರ್ವಾರ್ಧ, ಉತ್ತರಾರ್ಧ ಎರಡರಲ್ಲಿಯೂ ‘ಚೈವ’ವನ್ನು ಪ್ರಯೋಗಿಸಿದ ವ್ಯಾಸರ ಅಸಾಮರ್ಥ್ಯ ಅವರಿಗೆ ‘ಚೈವ’ಕವಿ ಎಂದು ಬಂದ ಅಡ್ಡಹೆಸರು ಎಲ್ಲ ಕಟ್ಟುಕಥೆ. ಭಾರತ ಬರೆಯುವವರು, ಓದುವವರು, ಹೇಳುವವರು, ಕೇಳುವವರು ಎಲ್ಲರೂ ವ್ಯಾಸರನ್ನು ನಮಿಸಬೇಕಾದ್ದರಿಂದ ನಾನು ‘ದೇವೀಂ ಸರಸ್ವತೀಂ ವ್ಯಾಸಂ’ ಎಂಬ ಪಾಠವನ್ನೇ ಸಂಸ್ಕೃತ ಕನ್ನಡ ಎರಡರಲ್ಲಿಯೂ ಇಟ್ಟುಕೊಂಡಿದ್ದೇನೆ. </p>
			<p>ಮುಂದೆ ಸೂತನು ಆರಂಭಿಸುವ ಭಾರತ ಕಥೆಗೆ ‘ಆದ್ಯಂ ಪುರುಷಮೀಶಾನಂ...’ ಎಂಬ ಮಂಗಳ ಶ್ಲೋಕಗಳೂ <ref>(ಪುಟ ೧೪)</ref> ವೈಶಂಪಾಯನನು ಆರಂಭಿಸುವ ಕಥೆಗೆ ‘ಗುರುವೇ ಪ್ರಾಙ್ನಮಸ್ಕೃತ್ಯ...’ ಎಂಬ ಮಂಗಳ ಶ್ಲೋಕಗಳೂ <ref>(ಪುಟ ೨೪)</ref> ಬರುವುದರಿಂದ, ‘ನಾರಾಯಣಂ ನಮಸ್ಕೃತ್ಯ..’ ಎಂಬ ಶ್ಲೋಕವು ಮಂಗಳ ಶ್ಲೋಕವೇ ಅಲ್ಲ. ಪೌರಾಣಿಕರಿಗೆ ಉಕ್ತವಾಗಿರುವ ‘ವಿಧಿ’ ಎಂದು ಹೇಳುವುದಕ್ಕೆ ಸಮರ್ಥನೆ ದೊರೆಯುತ್ತದೆ. </p>
		</aside>
		<aside epub:type="footnote" id="id-000d.1-12">
			<p>೧೦. ಶ್ರೀಮದ್ರಾಮಾಯಣವು ಇದೇ ಪ್ರಮಾಣದ್ದು (ಚತುರ್ವಿಂಶತ್​ ಸಹಸ್ರಿಕಾ ಸಂಹಿತಾ). ಬೌದ್ಧರ ಧರ್ಮಗ್ರಂಥವಾದ ಪ್ರಜ್ಞಾಪಾರಮಿತಾ ಮಹಾಯಾನ ಸೂತ್ರವು ಒಂದು ಲಕ್ಷ(ಶತಸಾಹಸ್ರಿಕಾ), ಇಪ್ಪತ್ತೈದುಸಾವಿರ, ಎಂಟುಸಾವಿರ, ಎರಡು ಸಾವಿರದ ಐನೂರು, ಏಳುನೂರು ಗ್ರಂಥಗಳಲ್ಲಿರುವುದಲ್ಲದೆ ವಜ್ರಚ್ಛೇದಿಕಾಪ್ರಜ್ಞಾಪಾರಮಿತಾ ಅಲ್ಪಾಕ್ಷರಪ್ರಜ್ಞಾಪಾರಮಿತಾ ಪ್ರಜ್ಞಾಪಾರಮಿತಾಹೃದಯಸೂತ್ರ ಎಂಬ ತೀರ ಸಂಗ್ರಹವಾದ ರೂಪಗಳಲ್ಲಿಯೂ ಇದೆ. ಎಂಟುಸಾವಿರ ಗ್ರಂಥಗಳಿಂದ ಸಂಗ್ರಹಗಳೂ ವಿಸ್ತಾರಗಳೂ ಆಗಿರುವುದು ಸಂಭವ. ಹುಯಾನ್​ತ್ಸಾಂಗನು ಹನ್ನೆರಡು ಬೇರೆಬೇರೆ ಪ್ರಜ್ಞಾಪಾರಮಿತಾ ಸೂತ್ರಗಳನ್ನು ಚೀನೀಭಾಷೆಗೆ ತರ್ಜುಮೆಮಾಡಿದನು. ಅದರಲ್ಲಿ ಅತ್ಯಂತ ದೊಡ್ಡದು ಒಂದು ಲಕ್ಷ ಪ್ರಮಾಣದ್ದು, ಅತ್ಯಂತ ಚಿಕ್ಕದು ನೂರೈವತ್ತು ಶ್ಲೋಕದ್ದು. (ವಿಂಟರ್​ನಿಟ್ಸ್​ ಅವರ <span class="en">History of Indian Literature Vol.II </span>ಪುಟ<span class="en">314-315</span>ನ್ನು ನೋಡಿ)ಇದರೊಡನೆ ಇಲ್ಲಿ ಹೇಳಿರುವ ಭಾರತದ ಬೇರೆ ಬೇರೆ ಪ್ರಮಾಣಗಳನ್ನು ಹೋಲಿಸಬಹುದು. (ಅದರ ಸಂಗ್ರಹವೂ ಸರಿಯಾಗಿ ನೂರೈವತ್ತೇ ಶ್ಲೋಕಗಳದು!) ಇವು ಕೇವಲ ಆಕಸ್ಮಿಕವಾಗಿರಲಾರವು. ರಾಮಾಯಣ ಭಾರತ ಬೌದ್ಧ ಗ್ರಂಥಗಳು- ಸುಮಾರು ೨೦೦೦ ವರ್ಷಗಳ ಹಿಂದೆ- ಹಿಮಾಲಯ ವಿಂಧ್ಯಪರ್ವತಗಳಂತೆ ಹುರುಪಿನಿಂದ ಬೆಳೆಯುತ್ತ ಹೋದುವೆಂದು ಸಂದೇಹಪಡುವುದಕ್ಕೆ ಅವಕಾಶವಿದೆ. ಬೌದ್ಧಗ್ರಂಥಗಳಿಗೂ ಭಾರತಕ್ಕೂ ಪರಸ್ಪರ ಸಂಬಂಧವಿಲ್ಲದೆ ಇಲ್ಲ. ಶೀಲಬೋಧೆ ಎರಡರಲ್ಲಿಯೂ ಸರಿಸುಮಾರು ಒಂದೇ. ಶಿಬಿಯ ಕಥೆ, ‘ಯಕ್ಷಪ್ರಶ್ನೆ’ ಮುಂತಾದ ಕೆಲವು ಅಂಶಗಳು ಬೌದ್ಧಗ್ರಂಥಗಳಲ್ಲಿಯೂ ಅಲ್ಪಸ್ವಲ್ಪ ವ್ಯತ್ಯಸ್ತರೂಪಗಳಲ್ಲಿ ಕಂಡುಬರುತ್ತವೆ. </p>
			<p>ಭಾರತದ ಯುದ್ಧಪಂಚಕವಷ್ಟನ್ನೇ ತೆಗೆದುಕೊಂಡರೆ, ಅದರ ಒಟ್ಟು ಶ್ಲೋಕಗಳು ಸುಮಾರು ೨೪೦೦೦ ಆಗುತ್ತವೆ(೨೩೭೮೩).</p>
			<p>‘ಗ್ರಂಥ’ವೆಂದರೆ ೩೨ ಅಕ್ಷರ; ‘ಶ್ಲೋಕ’ವೆಂದು ಅರ್ಥವಲ್ಲ. ಅದು ಯಾವ ವೃತ್ತ ಬೇಕಾದರೂ ಆಗಿರಬಹುದು. ಗದ್ಯ ಬೇಕಾದರೂ ಆಗಿರಬಹುದು. </p>
		</aside>
		<aside epub:type="footnote" id="id-000d.1-13">
			<p>೧೧. ಕೆಲವರು ಇವೆರಡರ ಮಧ್ಯೆ ‘ವಿಷ್ಣುಪರ್ವ’ವನ್ನೂ ಸೇರಿಸುತ್ತಾರೆ. ಈಗ ಅಚ್ಚಾಗಿರುವ ಹರಿವಂಶದಲ್ಲಿ, ಹರಿವಂಶಪರ್ವ, ವಿಷ್ಣುಪರ್ವ, ಭವಿಷ್ಯಪರ್ವ ಎಂಬ ಮೂರು ವಿಭಾಗಗಳಿವೆ. ನೀಲಕಂಠರ ಅನುಕ್ರಮಣಿಕಾ ಪಾಠವೂ ಮೂರು ಪರ್ವಗಳನ್ನೇ ಒಳಗೊಂಡಂತಿದೆ. ಅವರು ಹರಿವಂಶಕ್ಕೆ ಬರೆದಿರುವ ಪೀಠಿಕೆಯನ್ನು ನೋಡಿ.</p>
		</aside>
		<aside epub:type="footnote" id="id-000d.1-14">
			<p>೧೨. ಹೀಗೆ ಆದಿಪರ್ವದಲ್ಲಿ- (೧)ಅನುಕ್ರಮಣಿ (೨) ಪರ್ವಸಂಗ್ರಹ (೩) ಪೌಷ್ಯ (೪) ಪೌಲೋಮ (೫) ಆಸ್ತೀಕ (೬)ವಂಶಾವರಣ (೭)ಸಂಭವ (೮)ಜತುಗೃಹದಾಹ (೯)ಹೈಡಿಂಬ (೧೦)ಬಕವಧ (೧೧)ಚೈತ್ರರಥ (೧೨)ಸ್ವಯಂವರ (೧೩)ವೈವಾಹಿಕ (೧೪)ವಿದುರಾಗಮನ (೧೫)ರಾಜ್ಯಲಾಭ (೧೬)ಅರ್ಜುನ ವನವಾಸ (೧೭)ಸುಭದ್ರಾಹರಣ (೧೮)ಹರಣಹಾರಿಕ (೧೯)ಖಾಂಡವದಹನ ಎಂಬ ೧೯ ಒಳಪರ್ವಗಳು ಸೇರುತ್ತವೆ.</p>
		</aside>
		<aside epub:type="footnote" id="id-000d.1-15">
			<p>೧೩.ಉತ್ತರದೇಶದ ಪಾಠಗಳಲ್ಲಿಯೂ ಕ್ಷೇಮೇಂದ್ರನ ಭಾರತಮಂಜರಿಯಲ್ಲಿಯೂ ಶಲ್ಯ ಪರ್ವದ ಕೊನೆಯಲ್ಲಿ ನಡೆಯುವ ಗದಾಯುದ್ಧದ ಭಾಗವನ್ನೇ ಬೇರೆ ಒಂದು ಪರ್ವವಾಗಿ ಮಾಡಿ ‘ಗದಾಪರ್ವ’ ವೆಂದು ಕರೆದಿದೆ. ಅನುಶಾಸನ ಪರ್ವವನ್ನು ‘ಮೋಕ್ಷಧರ್ಮ’ವೆಂದು ಶಾಂತಿಪರ್ವದ ಕೊನೆಯಲ್ಲಿ ಸೇರಿಸಿದೆ. ಅರ್ಧದಿನ ಯುದ್ಧಮಾಡಿದ ಶಲ್ಯನಿಗೆ ಒಂದು ಪರ್ವ ಕೊಟ್ಟಮೇಲೆ ಇನ್ನರ್ಧ ದಿನದಲ್ಲಿ ಸೇನೆ ನಡೆಸಿ ಯುದ್ಧಮಾಡಿದ ಧುರ್ಯೋಧನನಿಗೂ ಒಂದು ಪರ್ವವನ್ನು ಏಕೆ ಕೊಡಬಾರದು? ನ್ಯಾಯವಾಗಿ ಅದು ‘ದುರ್ಯೋಧನಪರ್ವ’ವಾಗಬೇಕು. ಸೌಪ್ತಿಕಪರ್ವವೂ ಹೀಗೆಯೇ ನಿದ್ರಿಸುವವರ ಪರ್ವವಾಗುವುದಕ್ಕಿಂತ ‘ಅಶ್ವತ್ಥಾಮ ಪರ್ವ’ ವಾಗಬಹುದು. ದುರ್ಯೋಧನ, ಅಶ್ವತ್ಥಾಮರಿಗೆ ಈ ಗೌರವ ಸಲ್ಲದೆಂದು ಹೀಗೆ ಮಾಡಿದೆ ಎನ್ನಬಹುದೇ?</p>
			<p>ಕೆಲವು ದಾಕ್ಷಿಣಾತ್ಯ ಪಾಠಗಳಲ್ಲಿ ಆದಿಪರ್ವವನ್ನು, ಆದಿ, ಆಸ್ತಿಕ, ಸಂಭವ ಎಂದು ಮೂರು ಪರ್ವಗಳಾಗಿಯೂ, ಶಲ್ಯಪರ್ವವನ್ನು ಶಲ್ಯ ಗದಾ ಎಂದು ಎರಡು ಪರ್ವಗಳಾಗಿಯೂ ಸೌಪ್ತಿಕಪರ್ವವನ್ನು ಸೌಪ್ತಿಕ ಐಷೀಕ ಎಂದು ಎರಡು ಪರ್ವಗಳಾಗಿಯೂ ಶಾಂತಿ ಪರ್ವವನ್ನು ರಾಜಧರ್ಮ ಮತ್ತು ಮೋಕ್ಷಧರ್ಮ ಎಂದು ಎರಡು ಪರ್ವಗಳಾಗಿಯೂ ಒಡೆದು ಮಹಾಭಾರತವನ್ನು ಒಟ್ಟು ೨೪ ಪರ್ವಗಳುಳ್ಳದ್ದಾಗಿ ಪರಿಗಣಿಸಿದೆಯಂತೆ-ವಿಂಟರ್​ನಿಟ್ಸ್​ ‘ಇಂಡಿಯನ್​ ಆಂಟಿಕ್ವೆರಿ’ ಸಂಪುಟ ೨೭, ಪುಟ೬೮.</p>
			<p>ನಾರಣಪ್ಪನ ಕನ್ನಡಭಾರತವು ಕ್ಷೇಮೇಂದ್ರನ ಮಂಜರಿಯಂತೆ ಶಲ್ಯಪರ್ವ ಗದಾಪರ್ವ ವಿಭಾಗಗಳನ್ನು ಇಟ್ಟುಕೊಂಡಿದೆ. (ಅಲ್ಬೇರೂನಿಯೂ ತನ್ನ ಇಂಡಿಕ ಗ್ರಂಥದಲ್ಲಿ ಗದಾಪರ್ವವನ್ನು ಹೇಳುತ್ತಾನೆ) ‘ಶಲ್ಯನವಸಾನದಲಿ ಕೌರವಮಲ್ಲ ದಳಪತಿ’ಯಾಗುತ್ತಾನೆ. (ಇದಕ್ಕೆ ಪಾಠಾಂತರವೂ ಉಂಟು) ಗದಾಪರ್ವದ ಕಥೆಯು ದುರ್ಯೋಧನನ ಸಾವಿನಲ್ಲಿಯೇ ನಿಲ್ಲದೆ ಶಾಂತಿಪರ್ವದಲ್ಲಿ ಧರ್ಮರಾಜನ ಪಟ್ಟಾಭಿಷೇಕದವರೆಗೂ ಹೋಗುತ್ತದೆ. <ref>(ವಚನಭಾರತ ಪು.೩೩೧)</ref> ಅನುಶಾಸನ ಪರ್ವವನ್ನು ಪ್ರತ್ಯೇಕವಾಗಿ ಎಣಿಸಿದಂತಿಲ್ಲ. (ಅಲ್ಬೇರೂನಿಯೂ ಅನುಶಾಸನ ಪರ್ವವನ್ನು ಹೇಳುವುದಿಲ್ಲ) ಅಶ್ವಮೇಧಾದಿ ಮುಂದಿನ ಆರು ಪರ್ವಗಳ ಪ್ರಸ್ತಾಪವೇ ಇಲ್ಲ. ಮೌಸಲಪರ್ವಸೂಚಕವಾಗಿ ಗಾಂಧಾರಿಯು ಕೃಷ್ಣನಿಗೆ ಕೊಟ್ಟ ಶಾಪವಿಲ್ಲ; ಒಂದೆರಡು ಹಸ್ತಪ್ರತಿಗಳಲ್ಲಿ ಈಚೆಗೆ ಸೇರಿದೆ. ಇವುಗಳನ್ನು ನಾರಣಪ್ಪನು ಬೇಕೆಂದು ಬಿಟ್ಟಿರಲಾರನು. ವಿಘ್ನಬಂದು ಗ್ರಂಥ ಅಷ್ಟಕ್ಕೇ ನಿಂತುಹೋಯಿತು ಎಂದೂ ಹೇಳುವಂತಿಲ್ಲ ಏಕೆಂದರೆ ಕೃಷ್ಣನು ಕೃತಕೃತ್ಯನಾಗಿ ತಮ್ಮೂರಿಗೆ ಹೊರಟು ಹೋದನೆಂದು ವೈಶಂಪಾಯನನಿಗೆ ಜನಮೇಜಯನು ಸನ್ಮಾನ ಮಾಡಿದನೆಂದೂ ಸರ್ಪಯಾಗದ ಕರ್ಮವು ಹರಿಯಿತೆಂದೂ ಹೇಳಿ ಗ್ರಂಥವು ಮುಗಿಯುತ್ತದೆ. ಮೂಲ ಸಂಸ್ಕೃತ ಭಾರತದಲ್ಲಿ ಇದ್ದದ್ದು ಮೊದಲ ಹನ್ನೊಂದು ಪರ್ವಗಳೇ ಎಂಬ ಅಭಿಪ್ರಾಯವೂ ಇದೆ. (ವೆಂಕಟಾಚಲಂ ಅಯ್ಯರ್​ ಪುಟ ೮೪) ಆದ್ದರಿಂದ ಕುಮಾರವ್ಯಾಸನ ಗ್ರಂಥಕ್ಕೆ ಮೂಲವಾಗಿದ್ದ ಸಂಸ್ಕೃತಭಾರತ ಪಾಠವಾವುದು, ಅದರ ಸ್ವರೂಪ ಅವನ ಕಾಲಕ್ಕೆ ಹೇಗಿತ್ತು ಎಂಬ ವಿಷಯ ವಿಚಾರಯೋಗ್ಯವಾಗಿದೆ. </p>
			<p>ಹೀಗೆ ಕುಮಾರವ್ಯಾಸನು ಆದಿಪರ್ವದಲ್ಲಿ ಶಂತನುವರೆಗಿನ ಪೀಠಿಕಾಭಾಗವನ್ನು ಇಪ್ಪತ್ತು ಪದ್ಯಗಳಲ್ಲಿ ಮುಗಿಸಿದ್ದಾನೆ. ಇದಕ್ಕೆ ಏನು ಕಾರಣ? ಮೂಲವಿದ್ದದ್ದೇ ಸ್ವಲ್ಪವೇ? ಇಲ್ಲ, ಅವನು ಇಷ್ಟೊಂದು ಸಂಗ್ರಹ ಮಾಡಿದ್ದನೋ? ಅಲ್ಬೇರೂನಿಯು ಭಾರತದಲ್ಲಿ ಆದಿಪರ್ವವನ್ನೇ ಹೇಳುವುದಿಲ್ಲ. ಅದರ ಬಹುಭಾಗ ಈಚಿನದಾಗಿರಬೇಕು. ನಾರಣಪ್ಪನು ಮೂರು ಮಂಗಳಗಳಲ್ಲಿ ಸೂತಪುರಾಣಿಕನ ಮಂಗಳವನ್ನು ಮಾತ್ರ ಹೇಳುತ್ತಾನೆ. ಪರ್ವಸಂಗ್ರಹ ವಿಚಾರವನ್ನೇ ಎತ್ತುವುದಿಲ್ಲ. ಅಂಬೆಯು ಶಲ್ಯನನ್ನು ವರಿಸಿದ್ದಳೆಂದು ಹೇಳುವುದಿಲ್ಲ. ‘ದುಷ್ಷಂತ’ ಎಂಬ ಪ್ರಾಚೀನರೂಪವನ್ನು ಬಳಸುತ್ತಾನೆ. ವ್ಯಾಸನು ಅಂಬಿಕೆ, ಅಂಬಾಲಿಕೆಯರನ್ನು ಕಂಡ ಸಂದರ್ಭವನ್ನು ಸ್ವಲ್ಪವ್ಯತ್ಯಾಸವಾಗಿ ಹೇಳುತ್ತಾನೆ. ಜನಮೇಜಯನು ಭಾರತವನ್ನು ಕೇಳಿದ್ದು ಸರ್ಪಯಾಗ ಮಾಡಿದ್ದರಿಂದ ಬಂದ ಪಾಪವನ್ನು ಕಳೆದುಕೊಳ್ಳುವುದಕ್ಕೆ.</p>
			<p>ತೆಲುಗು ಭಾರತದ ಮೊದಲಭಾಗವನ್ನು ಬರೆದ ನನ್ನಯ್ಯಭಟ್ಟರಿಗೆ (ಸು.ಕ್ರಿ.ಶ.೧೦೫೦) ಆಧಾರವಾಗಿದ್ದ ಸಂಸ್ಕೃತಭಾರತವು ಇಂದಿನ ಭಾರತದಂತೆಯೇ ಇರಲಿಲ್ಲ ಎಂದು ಊಹಿಸಲು ಕಾರಣಗಳಿವೆ. </p>
		</aside>
		<aside epub:type="footnote" id="id-000d.1-16">
			<p>೧೪. ಆದರೆ ಈ ಅಧ್ಯಾಯ ಸಂಖ್ಯೆಗಳೂ ಶ್ಲೋಕಸಂಖ್ಯೆಗಳೂ ಒಂದೊಂದು ಪಾಠದಲ್ಲಿ ಒಂದೊಂದು ಬಗೆಯಾಗಿವೆ: </p>
			<table>
				<tr>
					<td>ಸಿ.ವಿ.ವೈದ್ಯ</td>
					<td>....</td>
					<td>೮೪೬೬</td>
					<td>ಶ್ಲೋಕಗಳು</td>
					<td>(ಆದಿಪರ್ವಕ್ಕೆ)</td>
				</tr>
				<tr>
					<td>ಕಲ್ಕತ್ತ ಮುದ್ರಣ</td>
					<td>....</td>
					<td>೮೪೭೯</td>
					<td>“</td>
					<td>”</td>
				</tr>
				<tr>
					<td>ಲೀಲೆಯವರ ಮುದ್ರಣ</td>
					<td>....</td>
					<td>೮೬೨೧</td>
					<td>“</td>
					<td>”</td>
				</tr>
				<tr>
					<td>ಕುಂಭಕೋಣಂ ಮುದ್ರಣ</td>
					<td>....</td>
					<td>೧೦೮೪೯</td>
					<td>”</td>
					<td>“</td>
				</tr>
				<tr>
					<td>ಅಳಸಿಂಗರಾಚಾರ್ಯರ ಭಾಷಾಂತರ</td>
					<td>....</td>
					<td>೮೮೮೪</td>
					<td>“</td>
					<td>”</td>
				</tr>
			</table>
			<p>ಇವುಗಳಲ್ಲಿ ಶಾಂತಿಪರ್ವವೇ ತುಂಬ ದೊಡ್ಡದು(೧೪೫೨೫ ಶ್ಲೋಕ), ಮಹಾಪ್ರಸ್ಥಾನಪರ್ವವೇ ತುಂಬ ಚಿಕ್ಕದು (೧೨೦ ಶ್ಲೋಕ) </p>
			<p>ಇದನ್ನು ನೋಡಿದರೆ ಈ ಪರ್ವಸಂಗ್ರಹಪರ್ವ ಮೂಲಭಾರತದಲ್ಲಿತ್ತೇ ಎಂಬ ಸಂದೇಹ ಬರುತ್ತದೆ. ಪ್ರಕ್ಷಿಪ್ತಗಳು ಬಂದು ಸೇರಿ ಗ್ರಂಥ ಬೆಳೆದಹಾಗೆಲ್ಲಾ ತಮ್ಮ ತಮ್ಮ ಪಾಠದಲ್ಲಿದ್ದ ಶ್ಲೋಕ ಸಂಖ್ಯೆಗೆ ಹೊಂದುವಂತೆ ಈ ಅಧ್ಯಾಯವನ್ನುತಿದ್ದಿಕೊಳ್ಳುತ್ತಿದ್ದರು ಎಂದು ಊಹಿಸುವುದಕ್ಕೆ ಅವಕಾಶವಿದೆ. ‘ಈ ಪರ್ವಸಂಗ್ರಹವನ್ನು ವ್ಯಾಸರೇ ಬರೆದರೆನ್ನುವುದು ಪೂಜಾರ್ಥ; ಎಂದರೆ ಅವರ ಮೇಲಣ ಭಕ್ತಿಯಿಂದ ಹೇಳುವ ಮಾತು. ಅಷ್ಟೇಯೆ; ಏಕೆಂದರೆ ಇದು ಸೂತರಿಗೂ ಶೌನಕಾದಿ ಋಷಿಗಳಿಗೂ ನೈಮಿಷಾರಣ್ಯದಲ್ಲಿ ನಡೆದ ಸಂಭಾಷಣೆಯ ಮಧ್ಯೆ ಬರುತ್ತದೆ. ಇಲ್ಲಿರುವ ಎಣಿಕೆಯೇನೋ ಪ್ರಾಚೀನ- ಕ್ರಿ.ಶ.೧೦೦೦ ಕ್ಕಿಂತ ಹಳೆಯದು.’-<span class="en"> ‘Epic Question II The Parv Sangraha Figures’ by V. S. Sukthankar, A.B.O.R.I., Silver Jubilee Nmbere, pp. 549-58.</span></p>
		</aside>
		<aside epub:type="footnote" id="id-000d.1-17">
			<p>೧೫. ಸರ್ಪಯಾಗವು ಮಧ್ಯದಲ್ಲಿ ನಿಂತುಹೋದದ್ದೇ ಈ “ಭಯ” ಎಂದು ಕಾಣುತ್ತದೆ.</p>
		</aside>
		<aside epub:type="footnote" id="id-000d.1-18">
			<p>೧೬. ಈ ಎರಡು ಕಾರಣಗಳಿಂದ ಆಸ್ತೀಕನ ಕೆಲಸ ಸುಲಭವಾಯಿತು.</p>
		</aside>
		<aside epub:type="footnote" id="id-000d.1-19">
			<p>೧೭. ಇಲ್ಲಿ ವೇದನು ತನ್ನ ಶಿಷ್ಯನ ವಿಷಯದಲ್ಲಿ ಮೃದುಹೃದಯನಾಗಿದ್ದದ್ದಕ್ಕೆ ಅವನು ತನ್ನ ಗುರುವಿನ ಹತ್ತಿರ ಪಟ್ಟ ಕಷ್ಟದ ಅನುಭವವೇ ಕಾರಣವೆಂದು ಹೇಳಿದೆ. ಅವನ ಗುರುವಾದ ಅಯೋಧಧೌಮ್ಯನು ವೇದನಿಗೂ ಅವನ ಸಹಾಧ್ಯಾಯಿಗಳಾದ ಉಪಮನ್ಯು ಆರುಣಿ(ಉದ್ಧಾಲಕ) ಎಂಬವನಿಗೂ ಕೊಟ್ಟ ಶ್ರಮವನ್ನು ಹೇಳುವ ಉಪಕಥೆಗಳಿವೆ.</p>
		</aside>
		<aside epub:type="footnote" id="id-000d.1-20">
			<p>೧೮. ಪುಲೋಮ ಪುಲೋಮೆಯರ ವೃತ್ತಾಂತವನ್ನು ಪ್ರಧಾನವಾಗಿ ಒಳಗೊಂಡಿರುವುದರಿಂದ ಈ ಪರ್ವಕ್ಕೆ ಪೌಲೋಮಪರ್ವವೆಂದು ಹೆಸರು.</p>
		</aside>
		<aside epub:type="footnote" id="id-000d.1-21">
			<p>೧೯. ಇವಳೂ ಶಕುಂತಲೆಯಂತೆ ವಿಶ್ವಾವಸುವೆಂಬ ಗಂಧರ್ವರಾಜನಿಂದ ಮೇನಕೆಯಲ್ಲಿ ಹುಟ್ಟಿದವಳು. ಹುಟ್ಟಿದ ಮಗುವನ್ನು ಮೇನಕೆಯು ನದಿಯ ತೀರದಲ್ಲಿ ಬಿಟ್ಟುಹೋಗಲು ಅದನ್ನು ಸ್ಥೂಲಕೇಶನೆಂಬ ಋಷಿಯು ಸಾಕಿ ಬೆಳೆಸುತ್ತಾನೆ.</p>
		</aside>
		<aside epub:type="footnote" id="id-000d.1-22">
			<p>೨೦. ಇದು ಇನ್ನೂ ಮುಂದೆ ನಡೆಯಬೇಕಾಗಿದೆ! ಈ ಜನಮೇಜಯನೇ ಬೇರೆ. ಅವನು ಹಿಂದಿನ ಕಲ್ಪದಲ್ಲಿದ್ದವನು. ಈ ಕಥೆಯೆಲ್ಲವೂ ಹಿಂದೂ ಹಾಗೆಯೇ ನಡೆಯಿತು- ಎಂಬುದು ವ್ಯಾಖ್ಯಾನಕಾರರ ಸಮಾಧಾನ. ಬೇರೆಬೇರೆ ಉಪಕ್ರಮಣಿಕಾ ಪಾಠಗಳು ಬೆರೆದುಹೋಗಿ ಹೀಗಾಗಿರುವುದು ಸಂಭವ. </p>
		</aside>
		<aside epub:type="footnote" id="id-000d.1-23">
			<p>೨೧. ಇದನ್ನು ‘ಸೋಮ’ವೆಂದೂ ಹೇಳಿದೆ. (ಆಧ್ಯಾಯ ೩೦,ಶ್ಲೋಕಗಳು ೭,೮,೧೩,೧೮,೧೯) </p>
		</aside>
		<aside epub:type="footnote" id="id-000d.1-24">
			<p>೨೨. ಯಜ್ಞಮಂಟಪವನ್ನು ಕಟ್ಟುತ್ತಿದ್ದಾಗ ಬಂದ ವಿಘ್ನವನ್ನು ನೋಡಿ, ಸ್ತಪತಿಯು ‘ಈ ಯಜ್ಞ ಕೊನೆಮುಟ್ಟುವುದಿಲ್ಲ. ಒಬ್ಬ ಬ್ರಾಹ್ಮಣನೇ ಕಾರಣನಾಗಿ ಮಧ್ಯದಲ್ಲಿ ನಿಂತುಹೋಗುತ್ತದೆ’ ಎಂದು ಹೇಳಿದ್ದನಂತೆ. ಆದ್ದರಿಂದ ‘ಯಜ್ಞ ಮುಗಿಯುವವರೆಗೆ ಯಾರನ್ನೂ ಯಾಗಶಾಲೆಯೊಳಕ್ಕೆ ಬಿಡಬೇಡಿ’ ಎಂದು ಜನಮೇಜಯನು ಕಟ್ಟುಮಾಡಿದ್ದನಂತೆ. </p>
		</aside>
		<aside epub:type="footnote" id="id-000d.1-25">
			<p>೨೩. ಈ ಶ್ಲೋಕ ಆಗಲೇ ಬಂದಿದೆ. (I-೨೩). ಪೂರ್ವಾರ್ಧದಲ್ಲಿ ಮಾತ್ರ ಸ್ವಲ್ಪ ವ್ಯತ್ಯಾಸವಿದೆ. <ref>(ಪುಟ ೧೪ನ್ನು ನೋಡಿ)</ref> </p>
		</aside>
		<aside epub:type="footnote" id="id-000d.1-26">
			<p>೨೪. ೫೫ನೆಯ ಅಧ್ಯಾಯದಲ್ಲಿ ಬರುವ ಕಥಾಸಂಗ್ರಹವು(೬-೪೫) ಪಾಂಡವರ ಜಯದಿಂದಲೇ ಮುಗಿಯುತ್ತದೆ.</p>
			<p class="verse">ಏವ ಮೇತತ್​ ಪುರಾವೃತ್ತಂ ತೇಷಾಮಕ್ಲಿಷ್ಟಕರ್ಮಣಾಂ।<br />ಭೇದೋರಾಜ್ಯ ವಿನಾಶಶ್ಚ ಜಯಶ್ಚ ಜಯತಾಂ ವರ॥ ೫೫-೪೩</p>
			<p>ಆದ್ದರಿಂದಲೇ ಮಹಾಭಾರತಕ್ಕೆ ‘ಜಯ’ವೆಂಬ ಹೆಸರು ಬಂದಿರಬಹುದು- ಜಯೋ ನಾಮೇತಿಹಾಸೋ ಯಂ ಶ್ರೋತವ್ಯೋ ವಿಜಿಗೀಷುಣಾ। ಮೊದಲು ಶತ್ರುಗಳಿಗೆ ಸೋತು ಆಮೇಲೆ ಗೆಲವನ್ನು ಪಡೆದ ಸಂಜಯನ ಕಥೆಯನ್ನು ಹೇಳುವ ವಿದುರೋಪಾಖ್ಯಾನಕ್ಕೂ (ಉದ್ಯೋಗಪರ್ವವನ್ನು ನೋಡಿ) ಹೀಗೆಯೇ ‘ಜಯ’ವೆಂದು ಹೆಸರು. ಇದನ್ನು ಪರಿಶೀಲಿಸಿದರೆ ಭಾರತವು ಯಾವಾಗಲಾದರೂ ಪಾಂಡವರ ಯುದ್ಧ ಮತ್ತು ರಾಜ್ಯಪ್ರಾಪ್ತಿಯಿಂದಲೇ ಮುಗಿದಿತ್ತೋ ಏನೋ ಎನ್ನಿಸುತ್ತದೆ. (ಮುಂದಿನ ಟಿಪ್ಪಣಿಯನ್ನೂ ವೆಂಕಟಾಚಲಂ ಅಯ್ಯರ್ ಪು.೮೪ ನ್ನು ನೋಡಿ)</p>
			<p>‘ತತೋ ಜಯಮುದೀರಯೇತ್​’ ಎಂಬುದರ ಮೇಲೆ(ಮಂಗಳ ಶ್ಲೋಕ, ನಾಲ್ಕನೆಯ ಪಾದ) ನೀಲಕಂಠರು ಮಾಡಿರುವ ವ್ಯಾಖ್ಯಾನವನ್ನು ಕೆಳಗೆ ಕೊಟ್ಟಿದೆ:- </p>
			<p>ತತೋವ್ಯಾಪ್ತಃ ತಯೈವ ಸರಸ್ವತ್ಯಾ ಪರಮ ಕಾರುಣಿಕಯಾ ಜನಬೋಧಾಯಾವಿಷ್ಟೋ ಜಯಂ, ‘ಜಯೋನಾಮೇತಿಹಾಸೋಯಂ’ ಇತಿ ವಕ್ಷ್ಯಮಾಣತ್ವಾತ್​ ‘ಜಯ’ ಸಂಜ್ಞಂ ಭಾರತಾಖ್ಯಂ ಇತಿಹಾಸಂ ವಾ,</p>
			<p class="verse">ಅಷ್ಟಾದಶ ಪುರಾಣಾನಿ ರಾಮಸ್ಯ ಚರಿತಂ ತಥಾ।<br />ಕಾರ್ಷ್ಣಂ ವೇದ ಪಂಚಮಂ ಚ ಯಂ ಮಹಾಭಾರತಂ ವಿದುಃ॥ <br />ತಥೈವ ವಿಷ್ಣುಧರ್ಮಾಶ್ಚ ಶಿವಧರ್ಮಾಶ್ಚ ಶಾಶ್ವತಾಃ।<br />ಜಯೇತಿ ನಾಮ ತೇಷಾಂ ಚ ಪ್ರವದಂತಿ ಮನೀಷಿಣಃ॥</p>
			<p>ಇತಿ ಭವಿಷ್ಯವಚನಂ ಪುರಾಣಾದಿಕಂ ವಾ</p>
			<p class="verse">ಚತುರ್ಣಾಂ ಪುರುಷಾರ್ಥಾನಾಂ ಅಪಿ ಹೇತೌ ಜಯೋಸ್ತ್ರಿಯಾಂ।</p>
			<p>ಇತಿ ಕೋಶಾತ್​ ಅನ್ಯಂ ವಾ ಪುರುಷಾರ್ಥಪ್ರತಿಪಾದಕಂ ಗ್ರಂಥಂ ಶಾರೀರಕ ಸೂತ್ರಭಾಷ್ಯಾದಿ ರೂಪಂ ಉದೀರಯೇತ್​ ಉಚ್ಚಾರಯೇತ್​॥</p>
			<p>ಇದರ ಪ್ರಕಾರ ‘ಜಯ’ ಶಬ್ದಕ್ಕೆ ಗೆಲವು, ಭಾರತ, ರಾಮಾಯಣ, ಹದಿನೆಂಟು ಪುರಾಣ, ವಿಷ್ಣುಧರ್ಮ, ಶಿವಧರ್ಮ, ಶಾರೀರಕ ಸೂತ್ರಭಾಷ್ಯ ಎಂದೆಲ್ಲಾ ಅರ್ಥವಾಗಬಹುದು. ಭಾರತ ಪ್ರಕೃತವಾದ್ದರಿಂದ ಆ ಅರ್ಥವನ್ನು ಇಲ್ಲಿ ಇಟ್ಟುಕೊಂಡರೆ ಸಾಕು.</p>
			<p>ಕೃಷ್ಣನಿದ್ದೆಡೆ ಧರ್ಮ, ಧರ್ಮವಿದ್ದೆಡೆ ಜಯ, ಎಂದು ಭಾರತದಲ್ಲಿ ಅನೇಕ ಕಡೆ ಬಂದಿರುವುದರಿಂದ ನರನಾರಾಯಣರನ್ನೂ (ಅವರ ಅವತಾರವೇ ಅರ್ಜುನ ಮತ್ತು ಕೃಷ್ಣ) ಜೊತೆಗೆ ವಾಗ್ದೇವತೆಯಾದ ಸರಸ್ವತಿಯನ್ನೂ ನಮಸ್ಕರಿಸಿದರೆ, ಈ ನಮಸ್ಕಾರತ್ರಯದಿಂದ ಕೈಕೊಂಡ ಕಾರ್ಯದಲ್ಲಿ ಗೆಲ್ಲುವುದು ಸಿದ್ಧ- ಎಂಬ ಅರ್ಥವೂ ಇರುವಂತಿದೆ. ಸಿಲ್ವೇನ್​ ಲೆವಿಯವರು ಇದನ್ನು ವಿಸ್ತಾರವಾಗಿ ವಿಚಾರಮಾಡಿದ್ದಾರೆ. <span class="en">‘Tato Jayam Udirayet' Par Sylvain Levi, in Commemorative Essays presented to Sri R.G.Bhandarkar .pp 99-106, A.B.O.R.I, 1, 13, ff. </span></p>
		</aside>
		<aside epub:type="footnote" id="id-000d.1-27">
			<p>೨೫. ಪಾಣಿನಿಯ ಪ್ರಕಾರ ಭಾರತವೆಂದರೆ ಭರತ(ವಂಶೀಯ)ರಿಗೆ ನಡೆದ ಯುದ್ಧವೆಂದೇ ಅರ್ಥ. ‘ಸಂಗ್ರಾಮೇ ಪ್ರಯೋಜನ ಯೋದ್ಧೃಭ್ಯಃ’(೪-೨-೫೬)..ಭರತಾ ಯೋದ್ಧಾರೋಸ್ಯ ಸಂಗ್ರಾಮಸ್ಯ ಭಾರತಃ- ಸಿದ್ಧಾಂತ ಕೌಮುದೀ ತದ್ಧಿತಪ್ರಕರಣ.</p>
		</aside>
		<aside epub:type="footnote" id="id-000d.1-28">
			<p>೨೬.ಹಿಂದೆ ೧೫ನೆಯ ಪುಟವನ್ನೂ ಅನುಕ್ರಮಣಿಕೆ ೫೦ ನೆಯ ಶ್ಲೋಕವನ್ನೂ ನೋಡಿ.</p>
		</aside>
		<aside epub:type="footnote" id="id-000d.1-29">
			<p>೨೭.ಇವಳಿಗೆ ಕಾಳಿ, ಸತ್ಯವತಿ, ಮತ್ಸ್ಯಗಂಧಿ, ಯೋಜನಗಂಧಿ, ಗಂಧವತಿ ಮುಂತಾದ ಹೆಸರುಗಳೂ ಉಂಟು.</p>
		</aside>
		<aside epub:type="footnote" id="id-000d.1-30">
			<p>೨೮. ಇವುಗಳನ್ನು ವಚನಭಾರತದ ಅನುಬಂಧಗಳಲ್ಲಿ ಕೊಟ್ಟಿದೆ. <ref>(ಪುಟ ೩೯೩-೪೦೨)</ref></p>
		</aside>
		<aside epub:type="footnote" id="id-000d.1-31">
			<p>೨೯. ಇದನ್ನು ಕ್ರಮಪಡಿಸುವ ಉದ್ದೇಶದಿಂದಲೇ ಏನೋ ದಾಕ್ಷಿಣಾತ್ಯಪಾಠಗಳಲ್ಲಿ ಮೊದಲು ಯಯಾತಿಯ ಕಥೆ ಆಮೇಲೆ ದುಷ್ಯಂತನ ಕಥೆ ಬರುತ್ತದೆ. ಇಲ್ಲಿ ಸುಕ್ತಂ. ಪಾಠವನ್ನು ಅನುಸರಿಸಿದೆ.</p>
		</aside>
		<aside epub:type="footnote" id="id-000d.1-32">
			<p>೩೦. ಇವನು ಕಟ್ಟಿಸಿದ ಊರೇ ‘ಹಾಸ್ತಿನಪುರ’; ಕೌರವರ ರಾಜಧಾನಿ. ಇದಕ್ಕೆ ಹಸ್ತಿನಗರ, ಹಸ್ತಿನಾಪುರ, ಹಸ್ತಿನಾವತಿ, ಗಜಪುರ ಮುಂತಾದ ಹೆಸರುಗಳೂ ಉಂಟು. </p>
		</aside>
		<aside epub:type="footnote" id="id-000d.1-33">
			<p>೩೧. ಅವನಿಗೇ ಆಪವ ವಾರುಣೀ ಎಂದು ಹೆಸರು. </p>
		</aside>
		<aside epub:type="footnote" id="id-000d.1-34">
			<p>೩೨. ‘ದ್ಯೌಃ’ ಎಂಬ ವಸುವು ಮುಖ್ಯ ಅಪರಾಧಿಯಾಗಿದ್ದದ್ದರಿಂದ ಅವನು ಭೀಷ್ಮನಾಗಿ ಹುಟ್ಟಿ ಮಕ್ಕಳಿಲ್ಲದೆ ಹೆಚ್ಚುಕಾಲ ಭೂಮಿಯ ಮೇಲೆ ಇರಬೇಕಾಯಿತು. </p>
		</aside>
		<aside epub:type="footnote" id="id-000d.1-35">
			<p>೩೩. ಅಸಂಭವವಾಗಿ ಅಥವಾ ವಿಚಿತ್ರವಾಗಿ ತೋರುವ ವೃತ್ತಾಂತಕ್ಕೆ ಹೀಗೆ ಪೂರ್ವಜನ್ಮದಲ್ಲಿ ನಡೆದ ಘಟನೆಯೇ ಕಾರಣವೆಂದು ಹೇಳಿ ಒಂದು ಕಥೆಯನ್ನು ಕಲ್ಪಿಸುವುದು ಸಾಧಾರಣ. ಇಂಥ ಕಥೆಗಳು ಭಾರತದಲ್ಲಿ ಬೇಕಾದಷ್ಟು ಬರುತ್ತವೆ. ಅವುಗಳನ್ನು ವಚನಭಾರತದಲ್ಲಿ ಸಾಮಾನ್ಯವಾಗಿ ಬಿಡುತ್ತಹೋಗಿದ್ದೇನೆ. ಉದಾಹರಣೆ: ದ್ರೌಪದಿಗೆ ಐದುಜನ ಗಂಡಂದಿರು ಆದದ್ದಕ್ಕೆ ಉಪಪತ್ತಿ ಹೇಳುವ ‘ನಾರಾಯಣಿಯ’ ಕಥೆ: (ಈ ವೃತ್ತಾಂತದ ವಿಮರ್ಶೆಯನ್ನು ವೆಂಕಟಾಚಲಂ ಅಯ್ಯರ್, ಪುಟ ೩೬೬-೪೧೫ ರಲ್ಲಿ ನೋಡಿ)</p>
		</aside>
		<aside epub:type="footnote" id="id-000d.1-36">
			<p>೩೪. ಇದಕ್ಕೆ ಇನ್ನೂ ಒಂದು ವಿವರಣೆಯಿದೆ. </p>
			<p class="verse">ಯಂ ಯಂ ಕರಾಭ್ಯಾಂ ಸ್ಪೃಶತಿ ಜೀರ್ಣಂ ಸ ಸುಖಮಶ್ನುತೇ।<br />ಪುನರ್ಯುವಾ ಚ ಭವತಿ ತಸ್ಮಾತ್​ ತಂ ಶಂತನುಂ ವಿದುಃ॥ ಆದಿ. ೯೦-೪೮</p>
			<p>ತನ್ನ ಕೈಗಳಿಂದ ಯಾವ ಮುದುಕನನ್ನು ಮುಟ್ಟಲಿ, ಅವನಿಗೆ ಸುಖವಾಗಿ ಯೌವನ ಬರುತ್ತಿತ್ತು. ಆದ್ದರಿಂದ ಅವನಿಗೆ ಶಂ(=ಸುಖವನ್ನು) ತನುಃ (ಉಂಟುಮಾಡುವವನು) ಎಂದು ಹೆಸರಾಯಿತು. </p>
		</aside>
		<aside epub:type="footnote" id="id-000d.1-37">
			<p>೩೫. ಶಂತನುವು ಸಾಗರನ ಅವತಾರವೆಂದು ಹರಿವಂಶದಲ್ಲಿ ಒಂದು ಕಥೆ ಬರುತ್ತದೆ. (ಹರಿವಂಶಪರ್ವ, ಅಧ್ಯಾಯ ೫೩). ಇದು ಗಂಗೆಯ ಪಾತಿವ್ರತ್ಯವನ್ನು ಸ್ಥಾಪಿಸುವುದಕ್ಕೆ ಹುಟ್ಟಿದ್ದೋ ಏನೋ! ಸಾಗರನಾದರೆ ತನ್ನ ಗಂಡನೇ ಆಯಿತು, ಅನ್ಯನಾಗಲಿಲ್ಲ.</p>
		</aside>
		<aside epub:type="footnote" id="id-000d.1-38">
			<p>೩೬. ವ್ಯಾಸರು ಭಾರತ “ಕಾವ್ಯ”ವನ್ನು ಮಾಡಿ<sup><a epub:type="noteref" href="999-aside.xhtml#id-000d.1-38-01">1</a></sup> ಎಂದರೆ ಬುದ್ದಿಯಲ್ಲಿ ಸಿದ್ಧಪಡಿಸಿಕೊಂಡು (ಮನಸಾ ಕಲ್ಪಿತಸ್ಯ ಚ) ಅದನ್ನು ಶಿಷ್ಯರಿಗೆ ಪ್ರಕಾಶಪಡಿಸುವುದು ಹೇಗೆ ಎಂದು ಚಿಂತಿಸುತ್ತಿರಲು ಬ್ರಹ್ಮನು ಬಂದು ಅದನ್ನು ಗಣಪತಿಯ ಮೂಲಕ ಬರೆಸಬೇಕೆಂದು ಸೂಚಿಸಿದ ಹಾಗೆ ಒಂದು ಕಥೆ ಕೆಲವು ಭಾರತ ಪ್ರತಿಗಳಲ್ಲಿ ಕಂಡುಬರುತ್ತದೆ. (ಇದು ಪ್ರಕ್ಷಿಪ್ತವೆಂದು ಸುಕ್ತಂಕರವರು ಅನುಬಂಧದಲ್ಲಿಯೂ, ಅಡಿಟಿಪ್ಪಣಿಯಲ್ಲಿಯೂ ಸೇರಿಸಿದ್ದಾರೆ. ಆದಿಪರ್ವ ಪುಟ ೮೮೪-೮೮೫) ವ್ಯಾಸರು ತಾವೇ ಬರೆಯದೆ ಗಣಪತಿಯ ಕೈಯಲ್ಲಿ ಏಕೆ ಬರೆಸಿದರೋ -ಅಥವಾ ಬ್ರಹ್ಮನು ಹಾಗೆಂದು ಏಕೆ ಆಜ್ಞೆಮಾಡಿದನೋ ಗಣಪತಿಗೆ ಲೇಖನದಲ್ಲಿ ಮಿಕ್ಕವರಿಗಿಲ್ಲದ ಸಾಮರ್ಥ್ಯ ಏನಿದೆಯೋ<sup><a epub:type="noteref" href="999-aside.xhtml#id-000d.1-38-02">2</a></sup> ತಿಳಿಯುವಂತಿಲ್ಲ. ಆ ಕಥೆಯ ಪ್ರಕಾರ ಗಣಪತಿಯು ಒಂದು ಒಪ್ಪಂದದ ಮೇಲೆ ಬರೆಯುವುದಕ್ಕೆ ಸಮ್ಮತಿಸಿದನಂತೆ. ಅದೇನೆಂದರೆ ತನ್ನ ಲೇಖನಿಗೆ ಬಿಡುವಿಲ್ಲದ ಹಾಗೆ ವ್ಯಾಸರು ಹೇಳಿ ಬರೆಯಿಸಬೇಕೆಂಬುದು. ವ್ಯಾಸರು ತಾವೂ ಒಂದು ನಿಯಮ ಹಾಕಿ ಒಪ್ಪಿಕೊಂಡರು; ಅದೇನೆಂದರೆ ಗಣಪತಿಯು ತಾನು ಬರೆಯುವುದನ್ನು ಅರ್ಥಮಾಡಿಕೊಂಡು ಬರೆಯುತ್ತ ಹೋಗಬೇಕೆಂಬುದು. ಆದರೆ ವ್ಯಾಸರು ಭಾರತವೆಲ್ಲವೂ ಇನ್ನೂ ಪೂರ್ತಿಯಾಗಿ ಬುದ್ಧಿಸ್ಥವಾಗಿಲ್ಲದಿದ್ದರಿಂದಲೋ ಕವನಮಾಡಿ ಗ್ರಂಥರೂಪದಲ್ಲಿ ಹೊಸಹೊಸದಾಗಿ ಹೇಳಬೇಕಾಗಿದ್ದದ್ದರಿಂದಲೋ “ಕುತೂಹಲ”ದಿಂದಲೋ<sup><a epub:type="noteref" href="999-aside.xhtml#id-000d.1-38-03">3</a></sup> ಮಧ್ಯ ಮಧ್ಯದಲ್ಲಿ ಸ್ವಲ್ಪ ಸ್ವಲ್ಪ ನಿಲ್ಲುವ ಹಾಗಾಗುತ್ತಿತ್ತೆಂದೂ ಅಂಥ ಸಂದರ್ಭದಲ್ಲಿ ಅವರು ಒಂದು ಕಷ್ಟವಾದ ಶ್ಲೋಕವನ್ನು ಹೇಳುತ್ತಿದ್ದರೆಂದೂ ಅದರ ಅರ್ಥವನ್ನು ಗ್ರಹಿಸಿ ಗಣಪತಿಯು ಬರೆಯುವಹೊತ್ತಿಗೆ ವ್ಯಾಸರು ಮುಂದಕ್ಕೆ ಸಿದ್ಧಮಾಡಿಕೊಳ್ಳುತ್ತಿದ್ದರೆಂದೂ ಕಥೆಯು ಹೇಳುತ್ತದೆ. ‘ಸರ್ವಜ್ಞ’ನಾದರೂ ಗಣಪತಿಯನ್ನೇ ತಡೆದು ನಿಲ್ಲಿಸಿದ ಇಂಥ ಶ್ಲೋಕಗಳು ೮೮೦೦<sup><a epub:type="noteref" href="999-aside.xhtml#id-000d.1-38-04">4</a></sup> ಇವೆಯೆಂದೂ ಅವುಗಳ ಅರ್ಥವನ್ನು ತಾನು ಶುಕ ಇಬ್ಬರು ಮಾತ್ರ ಬಲ್ಲರೆಂದೂ ಸಂಜಯನು ಬಲ್ಲನೋ ಇಲ್ಲವೋ ಗೊತ್ತಿಲ್ಲವೆಂದು ಸೂತ ಪುರಾಣಿಕನು ಹೇಳುತ್ತಾನೆ.<sup><a epub:type="noteref" href="999-aside.xhtml#id-000d.1-38-05">5</a></sup> ಇವುಯಾವುವೋ ಯಾರೂ ಹೇಳಿಲ್ಲ. ಹೇಳಲಾಗುವಂತಿಲ್ಲ. ಇವುಗಳನ್ನು ವ್ಯಾಸರ ಗುಟ್ಟು, ವ್ಯಾಸಘಟ್ಟ, ಕೂಟಶ್ಲೋಕ ಎಂದು ಹೇಳುವುದು ರೂಢಿಯಾಗಿದೆ. </p>
			<p>ಕಥೆ ವಿನೋದವಾಗಿದೆ. ಅದನ್ನು ಪಾರಮಾರ್ಥಿಕವಾಗಿಯಲ್ಲದಿದ್ದರೆ “ಕಾವ್ಯಸತ್ಯ”ವಾಗಿಯಾದರೂ ಗ್ರಹಿಸಬಹುದು.</p>
		</aside>
		<aside epub:type="footnote" id="id-000d.1-39">
			<p>೩೭. ಆಧುನಿಕ ಪರಿಭಾಷೆಯಲ್ಲಿ ಹೇಳುವುದಾದರೆ ‘ವ್ಯಾಸ ರಚಿತ’ವಾದ ‘ಜಯ’ವೆಂಬ ಕಾವ್ಯವನ್ನು ವೈಶಂಪಾಯನನು ಸಂಪಾದಿಸಿ ‘ಭಾರತ’ವೆಂದು ಪ್ರಕಟಿಸಿದನು. ಸೌತಿಯು ಅದಕ್ಕೆ ಉಪೋದ್ಘಾತ, ವಿಷಯಸೂಚಿಕೆ, ಟಿಪ್ಪಣಿಗಳು, ಅನುಬಂಧಗಳು ಮುಂತಾದುವುಗಳನ್ನು ಸೇರಿಸಿ ‘ಮಹಾಭಾರತ’ವೆಂದು ವಿಸ್ತೃತರೂಪದಲ್ಲಿ ಪುನಃ ಪ್ರಕಟಿಸಿದನು. (ಸಿ.ವಿ.ವೈದ್ಯ.೮)</p>
			<p>ಸಾಧಾರಣವಾಗಿ ಪ್ರತಿಯೊಂದು ಪುರಾಣವೂ ಭಾರತದಂತೆಯೇ ಆರಂಭವಾಗುತ್ತದೆ; ಎಂದರೆ ಸೂತಪುರಾಣಿಕನು ನೈಮಿಷಾರಣ್ಯವಾಸಿಗಳಾದ ಶೌನಕಾದಿಗಳಿಗೆ ಅದನ್ನು ಹೇಳುತ್ತಾನೆ. ಇದು ಮಹಾಭಾರತದ ಅನುಕರಣವೆಂದು ತೋರುತ್ತದೆ. </p>
		</aside>
		<aside epub:type="footnote" id="id-000d.1-40">
			<p>* ಸೃಷ್ಟಿ , ಪ್ರತಿಸೃಷ್ಟಿ , ಸ್ಥಾನ, ಪೋಷಣ, ಊತಿ, ಮನ್ವಂತರಗಳು, ಈಶಾನುಕಥನ, ನಿರೋಧ, ಮುಕ್ತಿ, ಆಶ್ರಯ- ಈ ಹತ್ತು ಪುರಾಣಲಕ್ಷಣಗಳೆಂದು ಭಾಗವತದಲ್ಲಿ (II-೧೦) ಹೇಳಿದೆ. </p>
		</aside>
		<aside epub:type="footnote" id="id-000d.1-41">
			<p>೩೮. ನಾಮ ವಾ ಋಗ್ವೇದೋ ಯಜುರ್ವೇದಃ ಸಾಮವೇದ ಅಥರ್ವಣಶ್ಚತುರ್ಥ ಇತಿಹಾಸಪುರಾಣಃ ಪಂಚಮೋ ವೇದಾನಾಂ… (೭-೧-೧೪)</p>
		</aside>
		<aside epub:type="footnote" id="id-000d.1-42">
			<p>೩೯. ಸಾಮರ್ಗ್ಯಜುರ್ವೇದಾಸ್ತ್ರಯಸ್ತ್ರಯೀ। ಅಥರ್ವವೇದೇತಿಹಾಸವೇದೌ ಚ ವೇದಾಃ (ವಿನಯಾಧಿಕಾರಿಕ, ಪ್ರಕ. ೧, ಆಧ್ಯಾ. ೨)</p>
		</aside>
		<aside epub:type="footnote" id="id-000d.1-43">
			<p>೪೦. <span class="en">V. M Apte- Rgveda Citations in the Mahabharata : Festschrift- Prof. P. V. Kane, 1941, p. 26</span></p>
		</aside>
		<aside epub:type="footnote" id="id-000d.1-44">
			<p>೪೧. ಆಗ ಅವು ಇನ್ನೂ ‘ದರ್ಶನ’ವೆಂದು ಕರೆಯುವ ಸ್ಥಿತಿಯಲ್ಲಿದ್ದಿರಲಾರವು. ಅವುಗಳ ಸ್ವರೂಪವನ್ನು ಡಾ.ಭಂಡಾರಕರರು ಹೀಗೆ ನಿರೂಪಿಸುತ್ತಾರೆ:-</p>
			<p><span class="en">"The speculative philosophy, therefore, that existed about the time of Svetasvatara Upanishad and the Bhagavadgita was known by the name of Samkhya and out of it grew the non-theistic system of later times. The Yoga, the philosophy of action, too did prevail, but it culminated as indicated before into a concentration of mind, the ordinary operation being suspended on the Brahman, Akshara or the Supreme Soul- Vaishnavism, Saivism, etc. pp.36-39.</span></p>
			<p>ಸಾಂಖ್ಯಯೋಗ ದರ್ಶನಗಳನ್ನು ಪ್ರತಿಪಾದಿಸುವ ಸಾಂಖ್ಯಕಾರಿಕಾ ಯೋಗಸೂತ್ರ ಮುಂತಾದ ಗ್ರಂಥಗಳು ಮಹಾಭಾರತಕ್ಕಿಂತ ಈಚಿನವು. </p>
		</aside>
		<aside epub:type="footnote" id="id-000d.1-45">
			<p>೪೨. ಸ್ವರ್ಗಕಾಮೋ ಯಜೇತ - ಸ್ವರ್ಗ ಬೇಕಾದವನು ಯಜ್ಞಮಾಡಬೇಕು. ಯಜ್ಞಮಾಡಿದವನಿಗೆ ಸ್ವರ್ಗ ಲಭಿಸುತ್ತದೆ ಎಂಬ ಮೀಮಾಂಸಮತವೇನೋ ಬ್ರಾಹ್ಮಣ ಕ್ಷತ್ರಿಯರಿಬ್ಬರಲ್ಲಿಯೂ ಪ್ರಬಲವಾಗಿ ನೆಲೆಸಿತ್ತು. </p>
		</aside>
		<aside epub:type="footnote" id="id-000d.1-46">
			<p>೪೩.ಸಾಂಖ್ಯಯೋಗದರ್ಶನಗಳನ್ನು ಇನ್ನೂ ವಿವರವಾಗಿ ತಿಳಿಯಬೇಕೆನ್ನುವವರು ಈ ಗ್ರಂಥಗಳನ್ನು ನೋಡಬಹುದು:-</p>
			<p><span class="en">(1) S.RADHAKRISHNAN- Indian Philosophy,VolumeII pp. 248-374. </span></p>
			<p><span class="en"> (2) M.HIRIYANNA-Outlines of Indian Philosophy.pp.267-297</span></p>
			<p><span class="en"> (3) M.HIRIYANNA-The Essentials of Indian Philosophy. pp.106-129.</span></p>
			<p><span class="en"> (4) A.BERRIEDALE KEITH- Samkhya system</span></p>
			<p><span class="en"> (5) GANGANATHA JHA- Tattwa Kaumudi (Samkhya)</span></p>
			<p><span class="en"> (6) SWAMI VIVEKANANDA- Raja Yoga</span></p>
		</aside>
		<aside epub:type="footnote" id="id-000d.1-47">
			<p>೪೪. ಯಥಾ ಕೂರ್ಮಃ ಸ್ವಾವಯವೇಭ್ಯಃ ಸಂಕೋಚವಿಕಾಸಿಭ್ಯೋ ನ ಭಿನ್ನಃ, ಏವಂ ಘಟಮಕುಟಾದಯೋಪಿ ಮೃತ್ಸುವರ್ಣಾದಿಭ್ಯೋ ನ ಭಿನ್ನಾಃ- ಸಾಂಖ್ಯತತ್ತ್ವಕೌಮುದೀ, ಪುಟ.೨೩</p>
		</aside>
		<aside epub:type="footnote" id="id-000d.1-48">
			<p>೪೫ ಸಾಂಖ್ಯಕಾರಿಕಾ ೧೩ನ್ನು ನೋಡಿ.</p>
		</aside>
		<aside epub:type="footnote" id="id-000d.1-49">
			<p>೪೬. ಸಂ+ಖ್ಯಾ= ಚೆನ್ನಾಗಿ ಪರಿಶೀಲಿಸು; ತತ್ವವಿವೇಚನೆ ಮಾಡು, ಸಾಂಖ್ಯದಲ್ಲಿ ಸೃಷ್ಟಿತತ್ವಗಳನ್ನು ಲೆಕ್ಕಾಚಾರಮಾಡಿ ಹೇಳಿಬಿಡುವುದರಿಂದ ಸಂಖ್ಯಾಶಬ್ದಕ್ಕೆ ‘ಅಂಕಿ’ ಎಂಬ ಅರ್ಥವೂ ಆಗಬಹುದು. </p>
		</aside>
		<aside epub:type="footnote" id="id-000d.1-50">
			<p>೪೭. ಪುರುಷಸ್ಯ ದರ್ಶನಾರ್ಥಂ ಕೈವಲ್ಯಾರ್ಥಂ… ಸರ್ಗಃ-ಸಾಂಖ್ಯಕಾರಿಕಾ.೨೧</p>
		</aside>
		<aside epub:type="footnote" id="id-000d.1-51">
			<p>೪೮. ಕಠೋಪನಿಷತ್ತಿನಲ್ಲಿ ಇಂದ್ರಿಯಗಳಿಂದ ಪುರುಷನವರೆಗಿನ ತತ್ತ್ವಗಳನ್ನು ಹೇಳಿದೆ. ಶ್ವೇತಾಶ್ವತರೋಪನಿಷತ್ತಿನ ‘ಅಜಾಮೇಕಾಂ ಲೋಹಿತಶುಕ್ಲಕೃಷ್ಣಾಂ ಬಹ್ವೀಃ ಪ್ರಜಾಃ ಸೃಜಮಾನಂ ಸರೂಪಾಂ ಎಂಬ ಶ್ಲೋಕವು ತ್ರಿಗುಣಾತ್ಮಕವಾದ ಪ್ರಕೃತಿಯನ್ನು ವರ್ಣಿಸುತ್ತದೆ. (ಆದರೆ ಈ ವಾಕ್ಯಕ್ಕೆ ಬೇರೆ ವಿಧವಾಗಿ ಅರ್ಥ ಹೇಳುವವರು ಇಲ್ಲದೆ ಇಲ್ಲ.) ಈಚೆಗೆ ಯೋಗವು ಮೊಹೆಂಜೋದಾರೋ ಕಾಲದಿಂದ ಬಂದಿರಬಹುದೆಂದು ಹೇಳಲಾಗುತ್ತಿದೆ. ಯೋಗದ ಜೊತೆಯಲ್ಲಿಯೇ ಸಾಂಖ್ಯವೂ ಇದ್ದಿರಬೇಕು. ಮೊಹಂಜೋದಾರೋ ಸಂಸ್ಕೃತಿಯು ವೈದಿಕವೇ, ವೇದಪೂರ್ವವೇ ಎಂಬ ವಿಚಾರದಲ್ಲಿ ಭಿನ್ನಾಭಿಪ್ರಾಯವಿದೆ.</p>
		</aside>
		<aside epub:type="footnote" id="id-000d.1-52">
			<p>೪೯. ಇದನ್ನು ವಚನಭಾರತದಲ್ಲಿ ಒಂದು ಕಡೆ ಮಾತ್ರ ಸಂಗ್ರಹವಾಗಿ ಕೊಟ್ಟಿದೆ. <ref>(ಪುಟ.೩೫೧-೨)</ref></p>
		</aside>
		<aside epub:type="footnote" id="id-000d.1-53">
			<p>೫೦. ಅವರ ವಾಚಕವು ಪ್ರಣವ ಎಂದರೆ ಓಂಕಾರ (ಯೋಗಸೂತ್ರ ೧-೨೭) ಓಂಕಾರವು ಅಕಾರ, ಉಕಾರ, ಮಕಾರಗಳು ಸೇರಿ ಆಗಿರುವುದರಿಂದ, ಅದು ಬಾಯಿ ತೆರೆದು ಬಾಯಿ ಮುಚ್ಚುವವರೆಗೆ ಯಾವಯಾವ ಹೆಸರುಗಳನ್ನು ಯಾವಯಾವ ಅಕ್ಷರಗಳಿಂದ ಹೇಳಬಹುದೋ ಅವೆಲ್ಲವನ್ನೂ ಒಳಗೊಳ್ಳಬಲ್ಲದು. <span class="en">It denotes the whole range and possibility of all the words that can be made- Vivekananda.</span></p>
		</aside>
		<aside epub:type="footnote" id="id-000d.1-54">
			<p>೫೧. ಮ.ಭಾ, ೧೬, ೧೯-೬೧ ಯೋಗಸೂತ್ರ ೨-೩೧ ಭಗವದ್ಗೀತೆಯು ಯೋಗಶಾಸ್ತ್ರ. ಅದರಲ್ಲಿ ಬರುವ ‘ಸ್ತ್ರೀಯೋ ವೈಶ್ಯಾಸ್ತಥಾ ಶೂದ್ರಾಸ್ತೇಪಿಯಾಂತಿ ಪರಾಂ ಗತಿಂ’ ಎಂಬ ವಾಕ್ಯಕ್ಕೂ (೯-೩೨) ಈ ದೃಷ್ಟಿಯಿಂದಲೇ ಅರ್ಥಮಾಡಬೇಕೆಂದು ತೋರುತ್ತದೆ. </p>
		</aside>
		<aside epub:type="footnote" id="id-000d.1-55">
			<p>೫೨. ‘ಯೋಗ’ ಶಬ್ದಕ್ಕೆ ಅನೇಕ ಅರ್ಥಗಳಿವೆ. ಭಗವದ್ಗೀತೆಯ ಎರಡು(೪೮,೫೦) ಮತ್ತು ಐದನೆಯ ಅಧ್ಯಾಯ (೧, ೫, ೭) ಗಳಲ್ಲಿ ಅದಕ್ಕೆ ‘ಕರ್ಮ’ ಅಥವಾ ‘ಕರ್ಮಯೋಗ’ವೆಂದೇ ಅರ್ಥ. ಇಂದ್ರಿಯನಿಗ್ರಹ (ಕಠೋಪನಿಷತ್​ ೬-೧೧) ಚಿತ್ತೈಕಾಗ್ರತೆ (ಯೋಗಸೂತ್ರ ೧-೧, ಭಗವದ್ಗೀತೆ ಅಧ್ಯಾಯ ೬) ಎಂಬ ಅರ್ಥಗಳ ಜೊತೆಗೆ, ಪ್ರಕರಣ, ವಿಧಾನ ಅಥವಾ ಮಾರ್ಗ ಎಂಬ ಅರ್ಥಗಳೂ ಇವೆ.</p>
		</aside>
		<aside epub:type="footnote" id="id-000d.1-56">
			<p>೫೩. ಭ.ಗೀ.೬-೩೫, ಯೋ.ಸೂ.೧-೧೨. ಇದರ ಕ್ರಮವನ್ನು ಕಠೋಪನಿಷತ್ತು ಸರಳವಾಗಿ ಹೇಳಿದೆ.೩-೧೩</p>
		</aside>
		<aside epub:type="footnote" id="id-000d.1-57">
			<p>೫೪. ಕಠೋಪನಿಷತ್ತು ೪-೧:೩,೫,೬</p>
		</aside>
		<aside epub:type="footnote" id="id-000d.1-58">
			<p>೫೫. ಯೋ.ಸೂ.೧-೨,೩. ‘ಮಸೂರ’ ಅಥವಾ ಉಬ್ಬುಗಾಜಿನ ಮೇಲೆ ಬೀಳುವ ಸೂರ್ಯಕಿರಣಗಳನ್ನು ಕೇಂದ್ರೀಕರಿಸಿದರೆ ಅದರ ಹಿಂದೆ ಸೂರ್ಯಬಿಂಬ ಸಣ್ಣದಾಗಿ ಬೀಳುವ ವೈಜ್ಞಾನಿಕ ಪ್ರಯೋಗವನ್ನು ಇದಕ್ಕೆ ದೃಷ್ಟಾಂತವಾಗಿ ಹೇಳಬಹುದು.</p>
		</aside>
		<aside epub:type="footnote" id="id-000d.1-59">
			<p>೫೬. ಯೋ.ಸೂ. ೧-೫೧</p>
		</aside>
		<aside epub:type="footnote" id="id-000d.1-60">
			<p>೫೭. ಈಶ್ವರಪ್ರಣಿಧಾನಾದ್ವಾ- ಯೋ.ಸೂ. ೧-೨೩.</p>
		</aside>
		<aside epub:type="footnote" id="id-000d.1-61">
			<p>೫೮. ಏತೇ ಜಾತಿದೇಶಕಾಲಸಮಯಾನವಚ್ಛಿನ್ನಾಸ್ಸಾರ್ವಭೌಮ ಮಹಾವ್ರತಂ- ಯೋ.ಸೂ. ೨-೩೦ ರಿಂದ ೩೨</p>
		</aside>
		<aside epub:type="footnote" id="id-000d.1-62">
			<p>೫೯. ಇದನ್ನು ಶ್ವೇತಾಶ್ವತರ ಉಪನಿಷತ್ತಿನಲ್ಲಿಯೂ ಸದಾನಂದರ ‘ವೇದಾಂತಸಾರ’ದಲ್ಲಿಯೂ ನೋಡಬಹುದು.</p>
		</aside>
		<aside epub:type="footnote" id="id-000d.1-63">
			<p>೬೦. ಭ.ಗೀ.೪: ೨೫ ರಿಂದ ೩೩: ೯:೮,೧೦:೧೨; ೩-೬, ೧೫-೧೭ ಈ ಶ್ಲೋಕಗಳನ್ನು ಪರಿಶೀಲಿಸಿ.</p>
		</aside>
		<aside epub:type="footnote" id="id-000d.1-64">
			<p>೬೧. ಅನುಗೀತೆಯು ಭಗವದ್ಗೀತೆಯ ಛಾಯೆ. ರಣರಂಗದಲ್ಲಿ ಅರ್ಜುನನು ಏನು ಕೇಳಿದ್ದನೆಂದು ಅವನಿಗೆ ಮರೆತುಹೋಗಿತ್ತಂತೆ. ತಾನು ಏನು ಹೇಳಿದ್ದನೆಂದು ಕೃಷ್ಣನಿಗೆ ಮರೆತುಹೋಗಿತ್ತಂತೆ. ಆದ್ದರಿಂದ ಅದಕ್ಕೆ ಬದಲಾಗಿ ಹಿಂದೆ ಇನ್ನಾರೋ ಇನ್ನಾರಿಗೋ ಹೇಳಿದ್ದನ್ನು ಅರ್ಜುನನಿಗೆ ಕೃಷ್ಣನು ಹೇಳಿದನಂತೆ. ಅದೇ ಅನುಗೀತೆ!</p>
		</aside>
		<aside epub:type="footnote" id="id-000d.1-65">
			<p>೬೨. ಕಾಳಿದಾಸನಿಂದ ವರ್ಣಿತರಾದ ರಘುವಂಶದ ರಾಜರೂ ಹೀಗೆಯೇ- ಯೋಗೇನಾಂತೇ ತನುತ್ಯಜಾಂ. (ರಘುವಂಶ ೧-೮)</p>
		</aside>
		<aside epub:type="footnote" id="id-000d.1-66">
			<p>೬೩. ದಾತಾ= ಪ್ರವರ್ತಕಃ : ವಿಧಾತಾ= ಫಲಪ್ರದಃ - ನೀಲಕಂಠರ ಟೀಕೆ.​ ಹರಿವಂಶ೧೩೧-೭.</p>
		</aside>
		<aside epub:type="footnote" id="id-000d.1-67">
			<p>೬೪. ಈಶ್ವರಂ ಕುತ ಏವಾಹಂ ಅವಮಂಸ್ಯೇ ಪ್ರಜಾಪತಿಂ-ಆಧ್ಯಾಯ ೩೨. ದ್ರೌಪದಿಯು ಧಾತೃ ಈಶ್ವರ ಇಬ್ಬರೂ ಒಂದೇ ಎಂಬಂತೆ ಮಾತನಾಡುತ್ತಾಳೆ. </p>
			<p>ಅಮರವು ದೈವ ದಿಷ್ಟ ಭಾಗಧೇಯ ಭಾಗ್ಯ ನಿಯತಿ ವಿಧಿ ಎಲ್ಲವನ್ನೂ ಏಕಾರ್ಥಕವಾಗಿ ಭಾವಿಸುತ್ತದೆ.(೧,೪-೧೫೨)</p>
		</aside>
		<aside epub:type="footnote" id="id-000d.1-68">
			<p>೬೫. ಭೀಷಾಸ್ಮಾದ್ವಾತಃ ಪವತೇ ಭೀಷೋದೇತಿ ಸೂರ್ಯಃ। ಭೀಷಾಸ್ಮಾದಗ್ನಿಶ್ಚೇಂದ್ರಶ್ಚ ಮೃತ್ಯುರ್ಧಾವತಿ ಪಂಚಮಃ॥ ತೈತ್ತಿರೀಯ ಉಪನಿಷತ್ತು ೨-೮, ಕಠ ೬-೩ನ್ನು ನೋಡಿ. </p>
		</aside>
		<aside epub:type="footnote" id="id-000d.1-69">
			<p>೬೬. <span class="en">Divine ordering of universe- A life time of scientific research has convinced Dr.Robert A. Millikan that there really is divinity that guides' men's destiny...</span></p>
			<p><span class="en"> He told the country's leading physicists that ‘wise men in all the ages have seen enough to at least make them reverent ’ He quoted Dr.Albert Einstein as saying “It is enough for me to contemplate the mystery of conscious life perpetuating itself through all eternity; to reflect upon the marvellous structure of the universe which we can dimly perceive and to try humbly to comprehend even an infinitesimal part of the intelligence manifested in nature. ” “That”, Millikan said “is as good a definition of God as I need”.</span></p>
			<p><span class="en"> But belief in God is not to belittle man, Milllikan believes. “For while the Great Architect had to direct alone the earlier stages of the evolutionary process” , Millikan said,“that part of Him that became us for we are certainly inside not outside, creations plan-has been stepping up amazingly the pace of vegetable animal and human evolution since we began to become conscious of the part we had to play.</span></p>
			<p><span class="en"> “It is our sense of responsibility for playing our part to the best of our ability that makes us God-like.”</span></p>
			<p><span class="en"> Millikan cited instances in the war when, in his view, "something other than any demonstrable superiority of the Allied performance tipped the scales in our favour. </span></p>
			<p><span class="en"> “Almost a turn of a hair in some, if not most, of these events,” he said, “and civilization might have been doomed . But it was saved”.</span></p>
			<p><span class="en"> "Shall I say by Human agents ? Yes, in part, for we are certainly a part of the great evolutionary scheme. </span></p>
			<p><span class="en"> Just how we fit into the plans of Great Architect and how much he has assigned us to do, we do not know; but if we fall in our assignment it is pretty certain that part of the job will be left undone.</span></p>
			<p><span class="en">But fit in we certainly do somehow, else we would not have a sense of our own responsibility. A purely materialistic philosophy is to me the height of unintelligence” U.P.A</span></p>
			<p>ಇದರಲ್ಲಿ ಮನುಷ್ಯಪ್ರಯತ್ನಕ್ಕೂ ಬುದ್ಧಿಗೂ ಒಂದು ಸ್ಥಾನವನ್ನು ಕೊಟ್ಟಿದೆ. ಇದು ಸಹಜವೇಯೆ.</p>
		</aside>
		<aside epub:type="footnote" id="id-000d.1-70">
			<p>೬೭.<span class="en">In the vedic hymns man fears gods , and imagines God. In the Brahmanas man subdues the gods, and fears God. In the Upanishads man ignore the gods and becomes God- E.W.Hopkins . The Religion of India p.217</span></p>
		</aside>
		<aside epub:type="footnote" id="id-000d.1-71">
			<p>೬೮.<span class="en">In the Puranic times.. three streams of religious thoughts namely, the one flowing from Vishnu, the vedic god at its source, another from Narayana, the cosmic and philosophic god, and the third from Vasudeva, the historical god, mingled together decisively and thus formed the later Vaishnavism. R.G.Bhandarkar, collected works Vol.IV Vaishnavism, Saivism and minor religious systems.p.49.</span></p>
		</aside>
		<aside epub:type="footnote" id="id-000d.1-72">
			<p>* ಭಾಗವತ ೧ -೧೫ ರಲ್ಲಿ ಬರುವ ‘ಎಲೈ ಮಹರ್ಷಿಯೇ! ನೀನು ಭಾರತದಲ್ಲಿ ಧರ್ಮಾರ್ಥ ಕಾಮಪುರುಷಾರ್ಥಗಳನ್ನು ಎಷ್ಟುಮಟ್ಟಿಗೆ ವಿವರಿಸಿ ಹೇಳಿರುವೆಯೋ ಅಷ್ಟುಮಟ್ಟಿಗೆ ಭಗವಂತನ ಮಹಿಮೆಯನ್ನು ಹೇಳಿಲ್ಲ’ ಎಂಬ ನಾರದನ ಮಾತನ್ನು ಹೋಲಿಸಿ</p>
		</aside>
		<aside epub:type="footnote" id="id-000d.1-73">
			<p>೬೯. ರಾಮನ ಪೂಜೆ ಪ್ರಾಯಶಃ ಹನ್ನೊಂದನೆಯ ಶತಮಾನದ ಸುಮಾರಿನಲ್ಲಿ ಮೊದಲಾಗಿರಬೇಕು-ಅದೇ ಗ್ರಂಥ ಪುಟ.೬೬.</p>
		</aside>
		<aside epub:type="footnote" id="id-000d.1-74">
			<p>೭೦. ೧೯೫೪ರ ಕುಂಭಸಮ್ಮೇಳನದ ನೂಕುನುಗ್ಗಲಲ್ಲಿ ೨೫೩ ಹೆಂಗಸರು ೪೯ ಗಂಡಸರು ೧೪ ಮಕ್ಕಳು -ಹೀಗೆ ಒಟ್ಟು ೩೧೬ ಜನ ಸತ್ತರೆಂದು ಅಧಿಕೃತವಾಗಿ ಪ್ರಕಟಿಸಲ್ಪಟ್ಟಿದೆ. </p>
		</aside>
		<aside epub:type="footnote" id="id-000d.1-75">
			<p>೭೧<span class="en">.....by mutual sympathy and goodwill, all differing symbolisms , theories, mythologies, and aspirations, which in past centuries have been helpful to peoples in widely separated portions of the globe, may find their reconciliation in an unanimity of religious ideals, which shall transcend all those hither to current, and command acceptance from the conscience of universal man” -E.P.Rice: Preface to the Mahabharata Analysis and Index.</span></p>
		</aside>
		<aside epub:type="footnote" id="id-000d.1-76">
			<p><span class="en"> 72. The Purusha is hidden behind the veils of corruptible flesh and restless mind. all of which offer hindrances to the method of yoga- Dr.S.Radhakrishnan, Indian Philosophy, Vol.II p.352</span></p>
		</aside>
		<aside epub:type="footnote" id="id-000d.1-77">
			<p>೭೩.ಇದೇ ವಿಧವಾದ ಧರ್ಮಾರ್ಥವಿಚಾರಕ್ಕೆ ‘ಶುಭೇ ವರ್ತ್ಮನಿ ತಿಷ್ಠಂತಂ ತ್ವಾಮಾರ್ಯ ವಿಜಿತೇಂದ್ರಿಯಂ। ಅನರ್ಥೇಭ್ಯೋ ನ ಶಕ್ನೋತಿ ತ್ರಾತುಂ ಧರ್ಮೋ ನಿರರ್ಥಕಃ॥’ ಎಂದು ಮುಂತಾದ (ವಾಲ್ಮೀಕಿ ರಾಮಾಯಣ, ಯುದ್ಧಕಾಂಡ, ೮೩-೧೪) ಲಕ್ಷ್ಮಣನ ಮಾತನ್ನು ಹೋಲಿಸಿ. </p>
		</aside>
		<aside epub:type="footnote" id="id-000d.1-78">
			<p class="verse">೭೪. ನ ಮಾಂಸಭಕ್ಷಣೇ ದೋಷೋ ನ ಮಧ್ಯೇ ನ ಚ...।<br />ಪ್ರವೃತ್ತಿರೇಷಾ ಭೂತಾನಾಂ ನಿವೃತ್ತಿಸ್ತು ಮಹಾಫಲಾ॥ (ಮನುಸ್ಮೃತಿ V-೫೬)</p>
		</aside>
		<aside epub:type="footnote" id="id-000d.1-79">
			<p>೭೫. <span class="en">The emphasis on non-violence, here and elsewhere, is interesting; for no obvious contradiction appears to be noticed between this and fighting for righteous cause. The whole epic centres round a great war. Evidently the conception of Ahimsa , non-violence had a great deal to do with the motive the absence of the violent mental approach, self descipline and control of anger and hatred, rather than physical abstention from violent action, when this became necessary and inevitable- Discovery of India p-113.</span></p>
		</aside>
		<aside epub:type="footnote" id="id-000d.1-80">
			<p>* ಪೂರ್ವಜನ್ಮಜ್ಞಾನವಿರಲಿ ಎಂದು ಈಶ್ವರನೇನೋ ವರವನ್ನು ಕೊಟ್ಟಿದ್ದನಂತೆ -</p>
			<p class="verse">ಸ್ಮರಿಷ್ಯಸಿ ಚ ತತ್ಸರ್ವಂ ದೇಹಮನ್ಯಂ ಗತಾ ಸತೀ।<br />ವಧಿಷ್ಯಸಿ ರಣೇ ಭೀಷ್ಮಂ ಪುರುಷತ್ವಂ ಚ ಲಪ್ಸ್ಯಸೇ॥ <span class="verse-num">(ಉದ್ಯೋಗಪರ್ವ ೧೮೮-೧೨)</span></p>
		</aside>
		<aside epub:type="footnote" id="id-000d.1-81">
			<p>೭೬. ಈ ಮಾತುಗಳನ್ನು ಬರೆದಾಗ ನನ್ನ ಮನಸ್ಸಿನಲ್ಲಿ ಧೃಢನಿಶ್ಚಯವೇನೂ ಇರಲಿಲ್ಲ. ಹದಿನೆಂಟೇ ದಿನಗಳಲ್ಲಿ ಹದಿನೆಂಟು ಅಕ್ಷೌಹಿಣೀ ಸೇನೆಯ ಕರ್ಮವೂ ಪರಿಪಾಕಕ್ಕೆ ಬಂದು ಒಂದೇ ವಿಧವಾದ ಮಾರಕಫಲ ಕೊಡುವುದು ಸಾಧ್ಯವೇ ಎಂಬ ಸಂದೇಹವಿತ್ತು. ಭೂಕಂಪ, ಅಗ್ನಿಪರ್ವತದ ಪ್ರಕೋಪ, ಸಮುದ್ರದ ಹೊರಳಿಕೆ ಮುಂತಾದ ವಿಪತ್ತುಗಳಿಂದ ಅಲ್ಪಕಾಲದಲ್ಲಿ ಬಹು ಪ್ರಾಣಿನಾಶವಾಗುವುದೆಂದು ಗೊತ್ತಿತ್ತು. ಇಂದಿಗೂ ಯುದ್ಧಗಳಲ್ಲಿ ಲಕ್ಷಾಂತರ ಜನರು ಸಾಯುತ್ತಾರೆಂದು ಗೊತ್ತಿತ್ತು, ನಾಗಸಾಕಿಯಲ್ಲಿ ಅಣುಬಾಂಬಿನಿಂದ ಊರಿಗೆ ಊರೇ ನಾಶವಾಯಿತು ಎಂಬುದೂ ಗೊತ್ತಿತ್ತು. ಆದರೆ ಅದು ಕರ್ಮಪರಿಪಾಕದ ಫಲವಾಗುವುದು ಸಂಭವವೇ? ದೈವಸಂಕಲ್ಪವಾದೀತೇ? ಪ್ರಕೃತಿನಿಯಮಕ್ಕೆ ಅನುಸಾರಿಯಾಗಿದ್ದೀತೇ? ಎಂಬ ಸಂದೇಹ ಬಾಧಿಸುತ್ತಲೇ ಇತ್ತು. ಆದರೂ ಬರೆದದ್ದನ್ನು ಅಚ್ಚಿಗೆ ಕೊಟ್ಟೆ. ಪುಸ್ತಕ ಅಚ್ಚಾದ ಒಂದು ತಿಂಗಳ ಮೇಲೆ ಚಳಿಗಾಲ ಬಂತು. ಆಗ ನಮ್ಮ ಮನೆಯ ಮುಂದೆ ಇದ್ದ ಒಂದು ದೊಡ್ಡ ಅರಳಿಯ ಮರದ ಎಲೆಗಳು ಹಣ್ಣಾಗಲು ಮೊದಲಾಗಿ ಹದಿನೈದು ದಿನಗಳೊಳಗೆ ಎಲ್ಲಾ ಉದುರಿಹೋದವು. ಲಕ್ಷಾಂತರ ಎಲೆಗಳು ಉದುರಿ ಮರವು ಬರಿಯ ಬರಲಾಗಿ ಉಳಿಯಿತು. ಅದನ್ನು ನೋಡಿ, ಈ ಎಲೆಗಳಿಗೆ ಅನ್ವಯಿಸುವುದು ಮನುಷ್ಯನಿಗೆ ಅನ್ವಯಿಸಲಾರದೇ ಎನ್ನಿಸಿತು. ಮನುಷ್ಯನು ತನ್ನ ಮಟ್ಟಿಗೆ ತಾನು ದೊಡ್ಡವನೆಂದುಕೊಂಡಿರಬಹುದು. ಆದರೆ ಈ ಸನಾತನವಾದ ಅಶ್ವತ್ಥದಲ್ಲಿ ಮನುಷ್ಯನು ಎಲೆಗಿಂತ ಹೆಚ್ಚಿನವನೇನಲ್ಲ. ಜಗತ್ತಿನ ಅಗಾಧವಾದ ಪರಿಣಾಮವನ್ನು ಮನಸ್ಸಿಗೆ ತಂದುಕೊಂಡರೆ ಅವನು ಎಲೆ ಇರಲಿ, ಅಣುವಿಗಿಂತ ಅಣೀಯ.</p>
			<p>ಪ್ರಳಯ ಹೇಗೋ ಸೃಷ್ಟಿಯೂ ಹಾಗೇ. ಮತ್ತೊಂದು ತಿಂಗಳಲ್ಲಿ ವಸಂತಮಾಸ ಬರಲು ಮರವೆಲ್ಲ ಹದಿನೈದು ದಿನಗಳೊಳಗೆ ಉಗುರು ಊರುವುದಕ್ಕೆ ಅವಕಾಶವಿಲ್ಲದಂತೆ ಕೆಂಪು ಚಿಗುರುಗಳಿಂದ ತುಂಬಿಹೋಯಿತು. ಬರಲು ಬರಲಾಗಿ ಒಣಗಿಹೋದಂತೆ ಕಾಣುತ್ತಿದ್ದ ಆ ಮರದಲ್ಲಿ ಅಷ್ಟು ಚೈತನ್ಯ ಜನಕಶಕ್ತಿ ಎಲ್ಲಿ ಅಡಗಿಕೊಂಡಿತ್ತೋ! ಅದು ಹೇಗೆ ಹೊರಕ್ಕೆ ಬಂತೋ! ಸೃಷ್ಟಿ, ಸ್ಥಿತಿ ಲಯಗಳ ನಿಯಮಗಳನ್ನು ಯಾವ ಶಾಸ್ತ್ರ ಅಮೂಲಾಗ್ರವಾಗಿ ಅರಿತಿದೆ?</p>
		</aside>
		<aside epub:type="footnote" id="id-000d.1-82">
			<p><span class="en">77. With 6 percent of the world's population, the U.S.A. holds 40 percent of the world's wealth. Still one third of the nation is under-nourished and inadequately clothed.. About 50 percent of the production of U.S.A. was effectively in the hands of less than 2000 people. </span></p>
			<p><span class="en"> The money power in politics is greatest danger to peace-Religion and Society p.95 </span></p>
		</aside>
		<aside epub:type="footnote" id="id-000d.1-83">
			<p><span class="en">78. In Europe and America ‘business was business’ and if profits could be secured by supplying aggressor nations with arms and Japan with petrol and scrap iron she so badly needed for her attack on China, then profits were taken up to the very eve of the war- Meaning and Purpose K.Walker p.164.</span></p>
			<p><span class="en">D.N.Pritt, Queen's Counsel and President of the World Democratic Lawyers' Federation said.. The world is spending on the preparation for war, a great deal more than it had ever done even in actually running a war. People are more likely to cause was because of the existence of armaments. Persons who are causing this danger of war openly and overly are the ruling classes of the United States and its satellites. It is argued that the U.S. is obsessed by the danger of spread of communism. that is not the whole truth. The fact is that they cannot keep the economy of the United States safe from a crash unless they found some colossal demand for production of something the easiest thing is to produce armaments. (The Hindu, 2-1-1955)</span></p>
		</aside>
		<aside epub:type="footnote" id="id-000d.1-84">
			<p><span class="en">79. The cynic commenting on the principles popularised by the French Revolution, says that, Liberty means, ‘I can do as I like’, Equally means “You are no better than I” and Fraternity means “what is yours is mine if I want it”. It has led to anarchy, mediocrity and interference - Religion and Society p.63.</span></p>
		</aside>
		<aside epub:type="footnote" id="id-000d.1-38-01">
			<p>1. ಕೃತಂ ಮಯೇದಂ ಭಗವನ್ ಕಾವ್ಯಂ ಪರಮಪೂಜಿತಂ ।</p>
		</aside>
		<aside epub:type="footnote" id="id-000d.1-38-02">
			<p>2. ಗಣಪತಿಯ ಆವಾಹನ ಮಂತ್ರದಲ್ಲಿ ಹೇಳಿರುವಂತೆ ಅವನು ‘ಕವಿಗಳ ಕವಿ’ ಎಂದಿದ್ದಿರಬಹುದು. ಆದರೆ ಇಲ್ಲಿ ಗಣಪತಿ ಶಬ್ದಕ್ಕೆ ಬ್ರಹ್ಮನ ಪರವಾಗಿ ಅರ್ಥಮಾಡುತ್ತಾರೆ.</p>
			<p>ಮಹಾಭಾರತವನ್ನು ತಿದ್ದಿದ ಶೈವರ ಕೈವಾಡವೇ ಈ ಕಥೆಗೆ ಕಾರಣವೆಂಬುದು ಹಾಪ್​ಕಿನ್ಸ್​ ಅವರ ಅಭಿಪ್ರಾಯ.</p>
		</aside>
		<aside epub:type="footnote" id="id-000d.1-38-03">
			<p>3. ಗ್ರಂಥಗ್ರಂಥಿಂ ತದಾ ಚಕ್ರೇ ಮುನಿರ್ಗೂಢಂ ಕುತೂಹಲಾತ್ ।</p>
		</aside>
		<aside epub:type="footnote" id="id-000d.1-38-04">
			<p>4. ೮೮೦೦ ಸಾರಿ ವ್ಯಾಸರು ನಿಂತರೆಂದೂ ಗಣಪತಿಯು ಯೋಚಿಸುತ್ತ ಕುಳಿತನೆಂದೂ ಹೇಳುವುದು ಇಬ್ಬರಿಗೂ ಗೌರವವೇನಲ್ಲ. ಈ ಸಂಖ್ಯೆಯು ಪ್ರಾಯಶಃ ಭಾರತಕ್ಕೆ ಮೊಟ್ಟಮೊದಲು ಇದ್ದ ಗ್ರಂಥದ ಪ್ರಮಾಣ. ಅದು ಭಾರತ ಬೆಳೆದಮೇಲೂ ಸಾಂಪ್ರದಾಯಕವಾಗಿ ಬರುತ್ತಿತ್ತು. ಅದಕ್ಕೆ ಹೀಗೆ ಉಪಪತ್ತಿ ಹೇಳಿರಬಹುದು ಎಂದು ಕೆಲವರು ಊಹಿಸುತ್ತಾರೆ</p>
		</aside>
		<aside epub:type="footnote" id="id-000d.1-38-05">
			<p>5. ಇಲ್ಲಿ ಸಂಜಯನಿಗೆ ಔಚಿತ್ಯವೇನು? ಈ ಸಂಜಯನು ಯಾರು? ಧೃತರಾಷ್ಟ್ರನಿಗೆ ಯುದ್ಧವನ್ನು ವರ್ಣಿಸಿದ ಸೂತ ಸಂಜಯನು ಜನಮೇಜಯನ ಸರ್ಪಯಾಗ ಕಾಲದಲ್ಲಿ ಇನ್ನೂ ಬದುಕಿದ್ದನೇ? ಯುದ್ಧಪಂಚಕದಲ್ಲಿರುವುದು ೨೩೭೮೩ ಶ್ಲೋಕಗಳು ಮಾತ್ರ</p>
		</aside>
	</div>
</body>
</html>
