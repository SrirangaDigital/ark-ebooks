<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
 <title>ಶ್ರೀ ವಚನ ಭಾರತ</title>
<link type="text/css" rel="stylesheet" href="css/style.css" />
</head>
<body class="maintext">
<section class="level1 unnumbered" epub:type="chapter" role="doc-chapter" id="id-000d.3">
<h1 class="level1-title" epub:type="title">ಪ್ರಕಾಶಕರ ನುಡಿ</h1>
<p>ಡಾ ॥ ಎ. ಆರ್. ಕೃಷ್ಣಶಾಸ್ತ್ರಿಯವರಿಗೆ ಅಪಾರ ಕೀರ್ತಿಯನ್ನು ತಂದುಕೊಟ್ಟ ಕೃತಿ “ವಚನ ಭಾರತ', ಮೂಲದಲ್ಲಿ ಹದಿನೆಂಟು ಪರ್ವಗಳಲ್ಲಿ ಒಂದು ಲಕ್ಷ ಶ್ಲೋಕಗಳ ವ್ಯಾಪ್ತಿಯಲ್ಲಿ ವಿಸ್ತಾರವಾಗಿ ರಚಿಸಲ್ಪಟ್ಟ 'ಮಹಾಭಾರತ' ಮೇರುಕೃತಿಯನ್ನು ಕನ್ನಡಿಗರಿಗೆ ಸುಲಭವಾಗಿ ಅರ್ಥವಾಗುವಂತೆ ತಿಳಿಗನ್ನಡದಲ್ಲಿ ಸಂಗ್ರಹಾನುವಾದ ಮಾಡಿದ್ದಾರೆ ಕೃಷ್ಣಶಾಸ್ತ್ರಿಯವರು. ಜೊತೆಗೆ, ವಿದ್ವತ್ತೂರ್ಣ ಪೀಠಿಕೆಯನ್ನೂ ಅವರು ಬರೆದಿದ್ದಾರೆ.</p>
<p>೧೯೫೦ರಲ್ಲಿ ಮೊದಲ ಬಾರಿ ಪ್ರಕಟಗೊಂಡ ಈ ಕೃತಿಯ ಎರಡು ಮುದ್ರಣಗಳನ್ನು ಲೇಖಕರೇ ಹೊರತಂದರು. ನಂತರದ ಮೂರು ಆವೃತ್ತಿಗಳು ಮೈಸೂರಿನ ಕನ್ನಡ ಕವಿಕಾವ್ಯ ಮಾಲೆಯಿಂದ ಪ್ರಕಟಗೊಂಡಿತು. ೧೯೮೧ರಲ್ಲಿ ಪ್ರಕಟಗೊಂಡ ಆರನೆಯ ಮುದ್ರಣದಿಂದ ೨೦೧೨ರಲ್ಲಿ ಪ್ರಕಟಗೊಂಡ ಹದಿಮೂರನೆಯ ಮುದ್ರಣದವರೆಗೆ ಒಟ್ಟು ಎಂಟು ಮುದ್ರಣಗಳನ್ನು ಮೈಸೂರಿನ ಗೀತಾ ಬುಕ್ ಹೌಸ್‌ನವರು ಹೊರತಂದರು. ಕಾರಣಾಂತರಗಳಿಂದ ಗೀತಾ ಬುಕ್ ಹೌಸ್‌ನವರಿಗೆ ಪ್ರಕಟಣ ಕಾರ್ಯವನ್ನು ಮುಂದುವರಿಸಲು ಸಾಧ್ಯವಾಗದೆ ಇದ್ದುದರಿಂದ, ಅದರ ಪಾಲುದಾರರಾದ ಶ್ರೀ ಎಂ. ಸತ್ಯನಾರಾಯಣರಾವ್ ಅವರ ಪ್ರಯತ್ನದಿಂದಾಗಿ ಈ ಕೃತಿಯು ನಮ್ಮಿಂದ ಪ್ರಕಟವಾಗುತ್ತಿದೆ. ಅದಕ್ಕಾಗಿ ಶ್ರೀ ಸತ್ಯನಾರಾಯಣರಾವ್ ಸಹೋದರರಿಗೆ ಧನ್ಯವಾದಗಳು.</p>
<p>ಲೇಖಕರ ಕುಟುಂಬವರ್ಗದ ಶ್ರೀ ಎನ್. ಶ್ರೀಪತಿ, ಶ್ರೀ ಸಿ. ಆರ್. ಸತ್ಯ ಮತ್ತು ಶ್ರೀಮತಿ ಆರ್. ಭಾರತೀ ಅವರು ಈ ಮಹಾನ್ ಕೃತಿ 'ವಚನ ಭಾರತ'ದ ಪ್ರಕಟಣೆಗೆ ನೀಡಿದ ಸಹಕಾರಕ್ಕಾಗಿ ನಾವು ಅವರಿಗೆ ಆಭಾರಿಯಾಗಿದ್ದೇವೆ.</p>
</section>
</body>
</html>
