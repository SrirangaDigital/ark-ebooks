<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಶ್ರೀ ವಚನ ಭಾರತ</title>
	<link type="text/css" rel="stylesheet" href="css/style.css" />
</head>
<body class="maintext">
	<section class="level1 unnumbered" epub:type="chapter" role="doc-chapter" id="id-000c">
		<h1 class="level1-title" epub:type="title">ಪ್ರೊಫೆಸರ್ ಎ.ಆರ್​. ಕೃಷ್ಣಶಾಸ್ತ್ರೀ</h1>
		<p><strong>ಜನನ:</strong>ಮೈಸೂರು (ಫೆಬ್ರವರಿ ೧೨, ೧೮೯೦) ಚಿಕ್ಕ ವಯಸ್ಸಿನಲ್ಲಿಯೇ ತಾಯಿಯನ್ನು ಕಳೆದುಕೊಂಡ ಇವರಿಗೆ, ಮೈಸೂರಿನ ಮಹಾರಾಜ ಸಂಸ್ಕೃತ ಕಾಲೇಜಿನಲ್ಲಿ ಪ್ರಾಧ್ಯಾಪಕರಾಗಿದ್ದ ತಂದೆ, ವೇದಾಧ್ಯಯನ ಸಂಪನ್ನ ವೈಯಾಕರಣಿ ಅಂಬಳೆ ರಾಮಕೃಷ್ಣಶಾಸ್ತ್ರೀ ಅವರ ಸನ್ನಿಧಿಯಲ್ಲಿ ಬಾಲ್ಯದಿಂದಲೇ ಸಂಸ್ಕೃತದ ಅಧ್ಯಯನ. ಹದಿನಾರನೆಯ ವಯಸ್ಸಿನಲ್ಲಿಯೇ (೧೯೦೬) ತರೀಕೆರೆಯ ವೆಂಕಟಲಕ್ಷ್ಮಮ್ಮನವರೊಡನೆ ವಿವಾಹ.</p>
		<p>ಮೈಸೂರಿನ ವೆಸ್ಲಿಯನ್​ ಮಿಷನ್​ ಹೈಸ್ಕೂಲ್​ ಮತ್ತು ಮಹಾರಾಜ ಕಾಲೇಜಿನಲ್ಲಿ ವ್ಯಾಸಂಗ; ಬಿ.ಎ.ಪದವಿ(೧೯೧೩); ಮದರಾಸು ವಿಶ್ವವಿದ್ಯಾಲಯದ ಬಾಹ್ಯ ವಿದ್ಯಾರ್ಥಿಯಾಗಿ ಕನ್ನಡ ಮತ್ತು ಸಂಸ್ಕೃತ ಎಂ.ಎ. ಪದವಿ(೧೯೧೫). ಮೈಸೂರು ಜಿಲ್ಲಾ ಕಛೇರಿಯಲ್ಲಿ ಗುಮಾಸ್ತರಾಗಿ (೧೯೧೪) ನೌಕರಿಯ ಆರಂಭ.; ಬೆಂಗಳೂರಿನ ಸೆಂಟ್ರಲ್​ ಕಾಲೇಜಿನಲ್ಲಿ ಕನ್ನಡ ಅಧ್ಯಾಪಕರಾಗಿ ನೇಮಕ(೧೯೧೫). ಸೆಂಟ್ರಲ್​ ಕಾಲೇಜು ಕರ್ನಾಟಕ ಸಂಘ (೧೯೧೮)ಮತ್ತು ‘ಪ್ರಬುದ್ಧ ಕರ್ನಾಟಕ’(೧೯೧೯), ಇವುಗಳನ್ನು ಪ್ರಾರಂಭಿಸಿದ ಶಾಸ್ತ್ರಿಗಳು ೧೯೨೭ರಲ್ಲಿ ಮೈಸೂರು ವಿಶ್ವವಿದ್ಯಾನಿಲಯದ ಕನ್ನಡ ಅಸಿಸ್ಟೆಂಟ್​ ಪ್ರೊಫೆಸರ್​ ಆಗಿ ನೇಮಕಗೊಂಡರು. ‘ಭಾಸಕವಿ"(೧೯೩೩), ‘ಸಂಸ್ಕೃತ ನಾಟಕಗಳು’(೧೯೩೭) ಗ್ರಂಥಗಳ ಪ್ರಕಟಣೆ; ಪ್ರಾಧ್ಯಾಪಕರಾಗಿ ಬಡ್ತಿ(೧೯೩೯). ಹೈದರಾಬಾದ್​ನಲ್ಲಿ ೧೯೪೧ರಲ್ಲಿ ನಡೆದ ೨೬ನೆಯ ಕನ್ನಡ ಸಾಹಿತ್ಯ ಸಮ್ಮೇಳನದ ಅಧ್ಯಕ್ಷತೆ; ಪ್ರಾಧ್ಯಾಪಕ ಹುದ್ದೆಯಿಂದ ನಿವೃತ್ತಿ(೧೯೪೬).</p>
		<p>ಶಾಸ್ತ್ರಿಗಳ ಮೇರು ಕೃತಿ ‘ವಚನ ಭಾರತ’ (೧೯೫೦) ಮತ್ತು ಅವರ ಇನ್ನೊಂದು ಮಹಾಕೃತಿ ‘ಕಥಾಮೃತ’(೧೯೫೨), ಇವುಗಳ ಪ್ರಕಟಣೆ; ಅವರ ವಿದ್ಯಾರ್ಥಿಗಳು ಮತ್ತು ಅಭಿಮಾನಿಗಳಿಂದ ‘ಅಭಿವಂದನೆ’ ಗೌರವ ಗ್ರಂಥದ ಸಮರ್ಪಣೆ(೧೯೫೬). ೧೯೬೦ ರಲ್ಲಿ ಮೈಸೂರು ವಿಶ್ವವಿದ್ಯಾನಿಲಯ ಗೌರವ ಡಿ.ಲಿಟ್​. ಪದವಿ ನೀಡಿ ಗೌರವಿಸಿದರೆ, ೧೯೬೧ ರಲ್ಲಿ ಅವರ ‘ಬಂಕಿಮಚಂದ್ರ’ ಕೃತಿಗೆ ಕೇಂದ್ರ ಸಾಹಿತ್ಯ ಅಕಾಡೆಮಿ ಪ್ರಶಸ್ತಿ ಲಭಿಸಿತು.; ಕೊನೆಯ ಕೃತಿ ‘ನಿಬಂಧಮಾಲಾ’ ಪ್ರಕಟಣೆ(೧೯೬೩). ೭೮ ವರ್ಷಗಳ ತುಂಬುಜೀವನ ನಡೆಸಿದ ಶಾಸ್ತ್ರಿಗಳು ಬೆಂಗಳೂರಿನಲ್ಲಿ ಫೆಬ್ರವರಿ ೧, ೧೯೬೮ ರಂದು ನಿಧನರಾದರು. ಅವರು ಬೆಂಗಳೂರಿನ ಬಸವನಗುಡಿಯಲ್ಲಿ ವಾಸವಿದ್ದ ಮನೆಯಿರುವ ರಸ್ತೆಯನ್ನು ಅವರ ಸ್ಮರಣಾರ್ಥವಾಗಿ ‘ಡಾ.ಎ.ಆರ್​. ಕೃಷ್ಣಶಾಸ್ತ್ರೀ ರಸ್ತೆ’ ಎಂದು ಹೆಸರಿಸಲಾಗಿದೆ.</p>
		<p>ಹೊಸಗನ್ನಡ ಸಾಹಿತ್ಯದ ಅಶ್ವಿನೀದೇವತೆಗಳಲ್ಲೊಬ್ಬರೆಂದು ಖ್ಯಾತರಾಗಿರುವ ಡಾ. ಎ.ಆರ್​.ಕೃ. ಅವರ ‘ವಚನ ಭಾರತ’ ಕನ್ನಡ ಗದ್ಯಸಾಹಿತ್ಯಕ್ಕೊಂದು ವಿಶಿಷ್ಟ ಕೊಡುಗೆ; ಕನ್ನಡದ ಚಿರಕೃತಿಗಳಲ್ಲೊಂದು. ರಾಷ್ಟ್ರಕವಿ ಗೋವಿಂದ ಪೈ ಅವರ ಮಾತಿನಲ್ಲಿ ‘ವಚನಭಾರತ’ ಭಾರತದ ಬಂಗಾರದ ಪುಸ್ತಕ. ಕನ್ನಡ ಬದುಕಿರುವವರೆಗೆ ಉಳಿಯುವ ಪುಸ್ತಕ".</p>
	</section>
</body>
</html>
