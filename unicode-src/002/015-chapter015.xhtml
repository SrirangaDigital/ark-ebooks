<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ಸರ್ವಜ್ಞ ಕವಿ</title>
	<link rel="stylesheet" type="text/css" href="css/style.css" />
</head>
<body class="maintext">
	<section class="level1 numbered" epub:type="chapter" role="doc-chapter" id="id-015">
		<h1 class="level1-title" epub:type="title">೧೫. ಒಗಟುಗಳು</h1>
		<p class="verse">ಕಲ್ಲರಳಿ ಹೂವಾಗಿ ಎಲ್ಲರಿಗೆ ಬೇಕಾಗಿ<br />ಮಲ್ಲಿಕಾರ್ಜುನನ ಶಿಖರಕ್ಕೆ ಬೆಳಕಾಗಿ<br />ಬಲ್ಲವರು ಹೇಳಿ ಸರ್ವಜ್ಞ ॥ <span class="verse-num">(ಸುಣ್ಣದ ಹರಳು)</span></p>
		<p class="verse">ಕಾಲಿಲ್ಲದೇ ಹರಿಗು ತೋಳಿಲ್ಲದೆ ಹೊಱುಗು<br />ನಾಲಗಿಲ್ಲದಲೆ ಉಲಿಯುವುದು ಕವಿಕುಲದ<br />ಮೇಲುಗಳು ಪೇಳಿ ಸರ್ವಜ್ಞ ॥ <span class="verse-num">(ಹೊಳೆ)</span></p>
		<p class="verse">ಹತ್ತುಸಾಸಿರ ಕಣ್ಣು ನೆತ್ತಿಲಾದರು ಬಾಲ<br />ಹುತ್ತಿನ ಹುಳವ ಹಿಡಿಯುವುದು ಕವಿಜನರ<br />ಮೊತ್ತವಿದ ಹೇಳಿ ಸರ್ವಜ್ಞ ॥ <span class="verse-num">(ನವಿಲು)</span></p>
		<p class="verse">ಹಲ್ಲು ನಾಲಗೆಯಿಲ್ಲ ಸೊಲ್ಲು ಸೋಜಿಗವಿಲ್ಲ<br />ಕೊಲ್ಲದೆ ಮೃಗವ ಹಿಡಿಯುವುದು ಲೋಕದೊಳ<br />ಗೆಲ್ಲ ಠಾವಿನೊಳು ಸರ್ವಜ್ಞ ॥ <span class="verse-num">(ಬಲೆ)</span></p>
		<p class="verse">ನೆತ್ತಿಯಲಿ ಉಂಬುವುದು ಸುತ್ತಲೂ ಸುರಿಸುವುದು<br />ಎತ್ತಿದರೆ ಎರಡು ಹೋಳಹುದು ಕವಿಗಳಿದ<br />ಕುತ್ತರವ ಹೇಳಿ ಸರ್ವಜ್ಞ ॥ <span class="verse-num">(ಬೀಸುವ ಕಲ್ಲು)</span></p>
		<p class="verse">ಕಾಲುಂಟು ನಡೆಯದದು ಮೂಲೆಯಲಿ ಕಟ್ಟಿಹುದು<br />ಬಾಲಕರ ಸೊಮ್ಮ ಹೊಱುವುದು ಕವಿಗಳಲಿ<br />ಬಾಲರಿದ ಪೇಳಿ ಸರ್ವಜ್ಞ ॥ <span class="verse-num">(ತೊಟ್ಟಿಲು)</span></p>
		<p class="verse">ಅರೆವ ಕಲ್ಲಿನ ಮೇಲೆ ಮರವು ಹುಟ್ಟಿದ ಕಂಡೆ<br />ಮರದ ಮೇಲೆರಡು ಕರ ಕಂಡೆ ವಾಸನೆಯು<br />ಬರುತಿಹುದ ಕಂಡೆ ॥ <span class="verse-num">(ಸಾಣೆಕಲ್ಲು)</span></p>
		<p class="verse">ಕಡೆ ಕಪ್ಪು ನಡು ಬಿಳಿದು ಉಡುವ ವಸ್ತ್ರವದಲ್ಲ<br />ಬಿಡದೆ ನೀರುಂಟು ಮಡುವಲ್ಲ ಕವಿಗಳೀ<br />ಬೆಡಗ ಪೇಳುವುದು ಸರ್ವಜ್ಞ ॥ <span class="verse-num">(ಕಣ್ಣು)</span></p>
		<p class="verse">ಕಾಲಿಲ್ಲ ಕೊಂಬುಂಟು ಬಾಲದಾ ಪಕ್ಷಿಯದು<br />ಮೇಲು ಹಾಱುವುದು ಹದ್ದಲ್ಲ ಕವಿಗಳಲಿ<br />ಬಾಲರಿದ ಹೇಳಿ ಸರ್ವಜ್ಞ ॥ <span class="verse-num">(ಗಾಳಿಪಟ)</span></p>
		<p class="verse">ಹಲ್ಲುಂಟು ಮೃಗವಲ್ಲ ಸೊಲ್ಲು ಸೋಜಿಗವಲ್ಲ<br />ಕೊಲ್ಲುವುದು ತನ್ನ ನಂಬಿದರ ಇದನಱಿದು<br />ಬಲ್ಲವರು ಹೇಳಿ ಸರ್ವಜ್ಞ ॥ <span class="verse-num">(ಗರಗಸ)</span></p>
	</section>
</body>
</html>
