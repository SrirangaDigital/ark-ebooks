<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en" lang="en" xmlns:epub="http://www.idpf.org/2007/ops">
<head>
	<title>ನಾಗಮಹಾಶಯ</title>
	<link type="text/css" rel="stylesheet" href="css/style.css" />
</head>
<body class="maintext">
	<section class="level1 unnumbered" epub:type="chapter" role="doc-chapter" id="id-000c.1">
		<h1 class="level1-title" epub:type="title">ಸಮರ್ಪಣ</h1>
		<p class="text-center">ಮಹಾಸಮನ್ವಯಾಚಾರ್ಯ ಶ್ರೀ ಶ್ರೀ ರಾಮಕೃಷ್ಣ ಪರಮಹಂಸರ<br /> ಲೀಲಾಸಹಚರರಾದ ಶ್ರೀಮತ್ ಪ್ರೇಮಾನಂದ ಸ್ವಾಮಿಗಳ<br /> ಕರಕಮಲದಲ್ಲಿ ಈ ನಾಗಮಹಾಶಯರ ಜೀವನ<br /> ಚರಿತ್ರೆ ಯನ್ನು ಭಕ್ತಿಪೂರ್ವಕವಾಗಿ<br /> ಸಮರ್ಪಿಸಿದ್ದೇನೆ.</p> 
		<p class="text-center"><strong>ಇತಿ</strong></p> 
		<p class="text-center">ವಿನಯಾವನತ<br /><strong>ಶ್ರೀ ಶರಚ್ಚಂದ್ರದೇವಶರ್ಮಾ</strong></p>
	</section>
	<section class="level1 unnumbered" epub:type="chapter" role="doc-chapter" id="id-000c.2">
		<h1 class="level1-title" epub:type="title">ಅರಿಕೆ</h1>
		<p>ಯಾರ ದಿವ್ಯಚರಿತ್ರವು ನನ್ನ ಧಾರ್ಮಿಕ ಜೀವನದಲ್ಲಿ ಮೊದಲು ದಾರಿ ತೋರಿಸಿತೋ, ಯಾರ ಅದ್ಭುತ ದೈನ್ಯವು ಸರ್ವಂಸಹೆ ಎಂದು ಹೆಸರು ಪಡೆದಿರುವ ಭೂದೇವಿಯನ್ನೂ ಜಯಿಸಿತೋ, ಯಾರು ಗೃಹಸ್ಥರಾಗಿದ್ದೂ ಸರ್ವತ್ಯಾಗಿಗಳಾದ ಸಂನ್ಯಾಸಿಗಳ  ಶ್ರದ್ಧಾಭಕ್ತಿಗಳಿಗೆ ಪಾತ್ರರೆಂದು  ಗಣ್ಯರಾಗಿದ್ದರೋ, ಮತ್ತು ಯಾರ ತ್ಯಾಗ ಕ್ಷಮೆ ತಪಸ್ಸು ಮತ್ತು ತೀವ್ರ ತೇಜಸ್ವಿತೆಗಳು ನಿಜವಾಗಿಯೂ ಅಲೋಕ ಸಾಮಾನ್ಯವಾಗಿದ್ದುವೋ, ಆ ಶ್ರೀ ರಾಮಕೃಷ್ಣ ಗತಪ್ರಾಣರಾದ ನಾಗಮಹಾಶಯರ ಜೀವನದಲ್ಲಿ ಕೆಲವು ಸಂಗತಿಗಳನ್ನು ಬರೆದಿಡಬೇಕೆಂಬ ಆಸೆಯು ಬಹುಕಾಲದಿಂದ ಬಲವಾಗಿದ್ದರೂ ನಾನಾ ಕಾರಣಗಳಿಂದ ಅದು ನೆರವೇರಲಿಲ್ಲ. ಆಮೇಲೆ ಮಾನನೀಯ ನಾಟಕ ಕರ್ತರಾದ ಗಿರೀಶಚಂದ್ರ  ಘೋಷ ಮಹಾಶಯರು ಈ ವಿಷಯದಲ್ಲಿ ನನ್ನನ್ನು ಉತ್ಸಾಹಗೊಳಿಸಿದ್ದರಿಂದಲೂ, ಅವರು ಮತ್ತು ಸ್ವಾಮಿ ಶಾರದಾನಂದರು ಈ ಗ್ರಂಥವನ್ನು ಮೊದಲಿಂದ ಕೊನೆಯವರೆಗೆ ನೋಡಿಕೊಟ್ಟದ್ದರಿಂದಲೂ, ಸುತರಾಂ ಅನಧಿಕಾರಿಯೆಂದು ತಿಳಿದೂ ತಿಳಿದೂ, ನಾನು ಈ ಮಹಾಪುರುಷರ ಜೀವನ ಚರಿತ್ರೆಯಲ್ಲಿ ಸ್ವಲ್ಪ ಭಾಗವನ್ನು ಹೀಗೆ ಬರೆಯಲು ಸಾಹಸಪಟ್ಟಿದ್ದೇನೆ. ಈ ಗ್ರಂಥವನ್ನು ಓದಿದ್ದರಿಂದ, ಪರಿಣಾಮದಲ್ಲಿ ಯಾರಿಗಾದರೂ ಸ್ವಲ್ಪವಾಗಲಿ ಆಧ್ಯಾತ್ಮಿಕ ಉಪಕಾರವಾದರೆ, ಮತ್ತು ನಾಗಮಹಾಶಯರ ಪುಣ್ಯಚರಿತ್ರೆಯ ಪೂರ್ಣ ಪ್ರಭಾವವನ್ನು ಯಥಾವತ್ತಾಗಿ ಚಿತ್ರಿಸಲು ಯೋಗ್ಯತೆಯುಳ್ಳ ಯಾರಿಗಾದರೂ ಮುಂದೆ ಸ್ವಲ್ಪವಾದರೂ ದಾರಿ ತೋರಿದಂತಾಗಲಿ ಉತ್ಸಾಹ ಬರುವಂತಾಗಲಿ ಆದರೆ, ನನ್ನ ಶ್ರಮವು ಸಾರ್ಥಕವಾಯಿತೆಂದು ತಿಳಿಯುತ್ತೇನೆ. </p>
		<p class="text-right">ಇತಿ<br /><strong>ಶರಚ್ಚಂದ್ರ ಚಕ್ರವರ್ತೀ</strong></p>
		<figure class="img-center">
		<img src="images/001.jpg" alt="image" />
		<figcaption>ನಾಗಮಹಾಶಯ</figcaption>
		</figure>
	</section>
</body>
</html>
